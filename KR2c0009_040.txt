# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:39.080032
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷四十
<pb:KR2c0009_WYG_040-1a>¶
　欽定四庫全書¶
平定三逆方畧卷四十¶
　　　康熙十七年八月庚午¶
　詔撤海澄公黄芳泰等還京¶
　　　　大將軍康親王傑書等言海澄公黄芳泰年少¶
　　　　柔懦不勝兵事¶
　上諭海澄公黄芳泰功臣之嗣既年少不能軍而仍授¶
　　以兵茍至失律恐反為彼罪且於地方無益可令黄¶
<pb:KR2c0009_WYG_040-1b>¶
　　芳泰及黄芳世之子並其家屬俱赴京師務安置得¶
　　所以副朕終始保全至意其標下官兵督撫等察其¶
　　可用者補入各營罷老不堪者量行安插得所又¶
　諭兵部向因靖南王耿精忠𠞰賊外出遣鎮平將軍耿¶
　　昭忠赴閩蹔理旗務今精忠還省城昭忠可攜其祖¶
　　父骸骨來京¶
　　　甲戌¶
　敕將軍覺羅舒恕仍守南雄¶
<pb:KR2c0009_WYG_040-2a>¶
　　　先是尚之信奏宜章地甚要守不可不固(臣/)於¶
　　　七月二日遣都統王國棟署總兵官寗天祚等¶
　　　率兵前往請¶
敕將軍舒恕同赴宜章統轄官兵協同防守¶
上諭南雄韶州若無虞將軍舒恕即赴宜章否則速以¶
　狀聞至是舒恕奏南雄諸處為江西廣東湖南接壤¶
　　　要地不可輕離¶
上命舒恕仍駐南雄¶
<pb:KR2c0009_WYG_040-2b>¶
　　己夘¶
詔授貝勒察尼為安逺靖宼大將軍¶
　　　大將軍貝勒尚善於是月四日以疾卒於軍固¶
　　　山貝子章泰以¶
聞¶
上命多羅貝勒察尼代貝勒尚善為安逺靖宼大將軍¶
　　　赴岳州統其軍¶
　　甲申¶
<pb:KR2c0009_WYG_040-3a>¶
詔諭¶
親征¶
上諭議政王等曰今日之事岳州最要不可不速行攻¶
　取乘此民心讐賊羣相内嚮之時朕欲親統六師躬¶
　行伐罪若逾此機恐滿兵不耐水土因而挫鋭所遣¶
　諸將軍破賊無期後雖勉圖終成掣肘國家所頼在¶
　於僉謀此外如有早戡逆亂救民水火之策並宜預¶
　籌爾等其詳議之於是議政王等上言呉逆首啟亂¶
<pb:KR2c0009_WYG_040-3b>¶
　　　階諸方震擾¶
皇上特抒神畧命將出師分路進征𠞰撫並用陜西福¶
　　　建江西浙江廣東諸省以次削平僅三桂困守¶
　　　一隅旦夕可滅縁(臣/)等才智疎淺不能仰副¶
宸謨議多謬誤在外諸將亦不能仰體¶
聖意迅掃妖氛逆首逋誅致煩¶
睿慮伏讀¶
詔諭深中機宜(臣/)等敢不遵奉但¶
<pb:KR2c0009_WYG_040-4a>¶
皇上一身關天下之重今¶
宸馭所至雖賊不足平然京師要地萬一¶
車駕逺行奸宄因而竊發此亦事之未可料者(臣/)等以¶
　　　為¶
皇上不必躬臨戎陣但宜居中指麾内外臣僚相機調¶
　　　度請¶
敕大將軍貝勒察尼或見困岳州水陸兵之外更增立¶
　　　營於九貴山則岳州可下或雖增立營壘戰艦¶
<pb:KR2c0009_WYG_040-4b>¶
　　　不可久泊湖中岳州似難克則宜掣調水軍如¶
　　　前固守而以餘兵益安親王岳樂軍進定湖南¶
　　　或益順承郡王勒爾錦軍進定常德澧州令王¶
　　　貝勒等詳議敷陳再為籌度¶
上從之¶
　　　　(臣/)謹按是時閩粤江浙陜右皆已底定民心¶
　　　　讐賊亟望王師湖南諸將正宜及時征討蕩¶
　　　　定滇黔而彼此觀望按兵不進雖奉¶
<pb:KR2c0009_WYG_040-5a>¶
詔㫖屢趣授以方畧猶遷延如故¶
皇上慮進勦更復稽緩陷賊人民因之觖望他方姦宄¶
　　　　或將竊發爰下¶
親征之詔無非欲迅掃賊氛出斯民於湯火也以議政¶
　　　　王等懇切諫阻故暫留未發¶
敕令行間諸將詳議進𠞰事宜於是諸將始皆震竦惶¶
　　　　媿請戮力辦賊¶
皇上乃停六飛之駕復授策於察尼等添營要害斷賊¶
<pb:KR2c0009_WYG_040-5b>¶
　　　　餉道及湖水消涸又令多益官兵圍守嚴宻¶
　　　　未幾岳州果下而諸路逆賊遂次第削平是¶
皇上雖未親行而布昭聖武振作軍威所以能使閫臣¶
　　　　感奮克奏膚功也¶
　　丙戌尚之信請罷遣都統王國棟赴宜郴¶
上不許¶
　　　之信奏自漳州海澄告變惠潮震驚又鬱林失¶
　　　守梧州可慮髙雷亷三府逆賊肆行兼之海賊¶
<pb:KR2c0009_WYG_040-6a>¶
　　　楊二侵擾沿海之地官兵不足分遣請令都統¶
　　　王國棟勿赴宜郴¶
上諭今逆賊犯永興肆行猖獗宜章郴州地屬重要都¶
　統王國棟仍速率兵往援已命將軍莽依圖等暫止¶
　勿進廣西潮州有警尚之信隨宜策應¶
命設福建水師提督¶
　　　提督楊㨗奏福建水陸進兵勢不能兼顧¶
上諭提督楊㨗可專轄陸路兵水師提督别行補授當¶
<pb:KR2c0009_WYG_040-6b>¶
　此海㓂鴟張之㑹統轄水師非才畧優長諳練軍事¶
　之人不可總督姚啟聖提督楊㨗巡撫呉興祚其遴¶
　選保奏¶
　　調山東河南江南緑旗兵赴福建¶
　　　提督楊㨗奏(臣/)向在山東深悉山東河南兵熟¶
　　　習交槍鳥槍者甚多乞各發千人江南兵有熟¶
　　　習弓箭火礮者亦發千人赴閩¶
上諭福建土著兵丁未諳行陣雖經召募無禆實用若¶
<pb:KR2c0009_WYG_040-7a>¶
　得久習營伍之士隨到即可成功總河靳輔山東巡¶
　撫趙祥星其各發標下兵善交槍鳥槍者千人河南¶
　巡撫董國興發河南兵善鳥槍者亦千人前赴福建¶
　所遣兵缺速行募補¶
　　辛夘¶
命大將軍康親王傑書調兵援泉州¶
　　　總督姚啟聖奏(臣/)前啟大將軍康親王調提督¶
　　　石調聲等兵並省城滿兵同援泉州(臣/)願親統¶
<pb:KR2c0009_WYG_040-7b>¶
　　　緑旗協力進𠞰而漳州緑旗兵止一萬攻守不¶
　　　足請發江西贑州總兵官哲勒肯廣東潮州總¶
　　　兵官馬三竒惠州提督侯襲爵各標官兵共五¶
　　　千名來援¶
上諭泉州地要大將軍康親王俟署副都統岳爾多兵¶
　至日酌發滿漢官兵往援頃者已調駐守潮州靖南¶
　王耿精忠侍郎達都等率兵救泉州提督侯襲爵往¶
　潮州而江西緑旗兵屢經調赴湖南哲勒肯等標兵¶
<pb:KR2c0009_WYG_040-8a>¶
　不便更遣可速檄耿精忠等統率官兵馳赴漳州㑹¶
　同將軍拉哈達頼塔總督姚啟聖兩路夾擊務解泉¶
　州之圍¶
　　大將軍康親王傑書條奏事宜¶
上不允¶
　　　傑書奏請簡旗下老成歴練總兵官調補潮鎮¶
　　　以代馬三竒其潮州鎮標見在委署各偽員宜¶
　　　速改調至將軍劉進忠標員宜分布各標或發¶
<pb:KR2c0009_WYG_040-8b>¶
　　　廣西將軍軍前効力又如續順公沈瑞降賊受¶
　　　其侯爵結為姻婭恐其勾連起釁宜黜其公爵¶
　　　所屬旗兵分𨽻督撫提鎮各標家口宜徙山西¶
　　　諸省¶
上諭康親王曾言馬三竒材力精强行間茂著勞績因¶
　擢潮州總兵官且潮州將士己發援泉州今無故妄¶
　有猜疑輙行改調使効力者且至心寒續順公沈瑞¶
　及標下官兵素懷忠義縁衆寡不敵為賊所脅向者¶
<pb:KR2c0009_WYG_040-9a>¶
　副都統張夢吉等言伊等身在行間請發家口入京¶
　朕以道路遼逺不必遷徙來京令暫駐潮州已有成¶
　命所奏請黜沈瑞公爵分其標兵從其家口俱不准¶
　行¶
　　癸巳¶
敕尚之信等保髙州¶
　　　總督金光祖奏祖逆敗竄廣西收集餘黨勢必¶
　　　糾合大隊肆行侵擾况賊既陷鬱林必乘勢犯¶
<pb:KR2c0009_WYG_040-9b>¶
　　　髙州所關甚鉅亟宜預籌¶
上諭頃命將軍莽依圖等整頓軍械暫駐以俟機㑹今¶
　既不急進廣西如賊犯髙州平南親王尚之信將軍¶
　莽依圖額楚傅宏烈總督金光祖等或增遣滿漢官¶
　兵赴髙州協力𠞰賊或遣兵攻北流鬱林以分賊勢¶
　俾不得侵髙州其公同酌議務令髙州諸處勿有疎¶
　虞¶
　　甲午¶
<pb:KR2c0009_WYG_040-10a>¶
命將軍穆占帥師赴永興將軍華善帥師赴郴州副都¶
　　統夸岱率兵赴茶陵¶
　　　先是調華善自安仁赴永興與䕶軍統領拉賽¶
　　　等協力固守𠞰禦逆賊既而華善奏(臣/)欲移㑹¶
　　　永興䕶軍統領拉賽等因道阻難通復自郴州¶
　　　大路發檄迄今尚未得報且兵力單弱不能前¶
　　　進致行期稽滯¶
上諭授華善為將軍調赴永興為日已久即宜率兵馳¶
<pb:KR2c0009_WYG_040-10b>¶
　赴乃藉口兵單道阻逗留不前殊屬不合應即治罪¶
　但見在行間暫緩處分俟事平旋師再行察議永興¶
　關係重要華善務設䇿相聞約期夾擊速退逆賊如¶
　未便夾攻華善可求他道前往永興合力而舉尋穆¶
　　　占奏(臣/)啟大將軍簡親王速遣將軍華善星夜¶
　　　馳赴郴州俟其到日委以地方(臣/)遵¶
諭率隨征遊擊馬昇標兵火礮前赴永興討賊其總兵¶
　　　官趙應奎標兵請速發至(臣/)軍¶
<pb:KR2c0009_WYG_040-11a>¶
上諭前以永興地要曾敕穆占親往今既稱親率兵丁¶
　前赴永興宜如所請移文將軍華善不必前往永興¶
　率兵馳赴郴州并移文大將軍簡親王遣總兵官趙¶
　應奎攜其標兵火礮速赴穆占軍令按察使馬斯良¶
　催徵郴州諸處糧餉運至永興毋悞軍需簡親王喇¶
　　　布復奏若總兵官趙應奎兵從將軍穆占調往¶
　　　則茶陵攸縣安仁諸處兵力單弱請增遣兵防¶
　　　禦¶
<pb:KR2c0009_WYG_040-11b>¶
上諭永興警急趙應奎兵可速行發往俟陜西調至副¶
　都統夸代所統每佐領兵二人抵彬州日大將軍貝¶
　勒察尼等視馬罷者易以岳州兵丁健馬速遣至簡¶
　親王軍聽其隨宜調遣已而喇布遵¶
諭圖繪永興城池我兵營壘及逆賊盤踞形勢進呈¶
御覽議政王等因奏省閱來圖永興殊為困迫宜再趣¶
　　　穆占華善等各率兵星赴所指處所¶
上諭前屢敕華善速赴永興竟不如期而往殊玷將軍¶
<pb:KR2c0009_WYG_040-12a>¶
　　之職今若更有延滯不即至郴兵部題㕘從重治罪¶
　¶
　¶
　¶
　¶
　¶
　¶
　¶
<pb:KR2c0009_WYG_040-12b>¶
　¶
　¶
　¶
　¶
　¶
　¶
　¶
平定三逆方畧卷四十¶
