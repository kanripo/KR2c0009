# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:39.291970
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷五十一
<pb:KR2c0009_WYG_051-1a>¶
　欽定四庫全書¶
平定三逆方畧卷五十一¶
　　　康熙十九年三月辛邜將軍烏丹奏復重慶¶
　　　　烏丹等所遣署副都統覺和托等於二月十六¶
　　　　日至重慶偽文武官出城迎降於是達州東鄉¶
　　　　太平新寧南江安岳等州縣悉定偽將軍楊來¶
　　　　嘉彭時亨等亦各遣人詣軍門&KR0819;印投誠¶
　　　乙未遣刑部侍郎宜昌阿等赴廣東¶
<pb:KR2c0009_WYG_051-1b>¶
　　　　時尚之信䕶衛張永祥張士選赴京首告之信¶
　　　　謀叛事¶
　上因命刑部侍郎宜昌阿等以巡視海疆赴廣東按其¶
　　　　狀并令議政王貝勒大臣集議既議政王等議¶
　　　　奏¶
　上諭令宜昌阿等攜帶張永祥張士選以往宻詢都統¶
　　王國棟副都統尚之璋若事有實迹國棟等自任能¶
　　執之信即一面奏聞一面赴潮州頃之信具疏自請¶
<pb:KR2c0009_WYG_051-2a>¶
　撤還㑹城此疏其以不准行檄知之宜昌阿等抵廣¶
　東日詳察情形如應撤還即具疏言㑹城不可無之¶
　信彼時當獨調之還宜昌阿臨事之時毋多株連儻¶
　有意外聽酌便行事是日宜昌阿等啓行¶
　　戊戌¶
上親勞大將軍安親王岳樂於蘆溝橋¶
　　　先期¶
上諭兵部大將軍和碩安親王等兵雖有微罪然擊敗¶
<pb:KR2c0009_WYG_051-2b>¶
　逆賊立有功績朕親往迎勞爾部遣人諭王振旅而¶
　入茍疾急馳還使步伍不齊將失勞軍大體諸應行¶
　禮儀悉如大將軍信郡王等儀注行及岳樂至¶
上親迎之蘆溝橋¶
　　辛丑¶
命都統夸扎自武崗州率兵赴廣西¶
　　　大將軍簡親王喇布奏(臣/)親帥兵赴栁州二月¶
　　　二十八日至永福縣聞馬承廕反給傅宏烈登¶
<pb:KR2c0009_WYG_051-3a>¶
　　　舟遣兵襲破其營(臣/)等即欲進𠞰因滿兵力薄¶
　　　又念省城至重公議暫還桂林¶
上諭覽奏馬承廕復叛今湖廣綠旗兵已取楓木嶺武¶
　岡州滿漢兵甚多廣西去武岡為近宜調貝子彰泰¶
　軍中滿兵每佐領六人綠旗精兵二千人令都統夸¶
　扎帥之速赴簡親王軍前與平南親王等協力𠞰賊¶
　夸扎至廣西即令㕘贊軍事¶
命將軍噶爾漢帥師守荆州諸處¶
<pb:KR2c0009_WYG_051-3b>¶
　　　大將軍順承郡王勒爾錦等言將軍噶爾漢之¶
　　　兵若留之荆州防禦地方誠有禆益¶
上允所請即命噶爾漢以兵駐守荆州諸處¶
　　壬寅¶
命都統馬竒等率兵赴廣西¶
上諭議政王等曰前遣往廣西大兵勞苦日乆宜酌量¶
　發兵畨休可撥京師每佐領䕶軍二人漢軍一千人¶
　令都統馬竒趙璉副都統洪世祿祖植椿等率往更¶
<pb:KR2c0009_WYG_051-4a>¶
　賛¶
　　癸卯¶
命將軍頼塔帥師守廣東¶
上諭兵部今大敗海冦攻克厦門金門諸處閩疆悉定¶
　頃簡親王奏馬承廕反恐此賊自廣西侵犯廣東且¶
　廣東海冦方張所係匪輕將軍頼塔以文到日即率¶
　滿兵二千馳赴潮州防守廣東全省¶
　　　　(臣/)謹按是時尚之信隂蓄不軌有復叛之形¶
<pb:KR2c0009_WYG_051-4b>¶
　　　　為所部張永祥等首告¶
皇上即遣侍郎宜昌阿往按其事復慮粤城無滿兵彈¶
　　　　壓倉猝變生難以驟制乃亟¶
命頼塔帥兵赴潮防守全境雖由馬承廕復反海冦方¶
　　　　張實恐廣城或有意外便於就近𠞰除也迨¶
　　　　宜昌阿抵粤遵奉¶
宻諭中夜調頼塔來赴㑹城所以之信被執後其黨與¶
　　　　雖爾作亂旋為我兵所擒不致蔓延以滋疆¶
<pb:KR2c0009_WYG_051-5a>¶
　　　　域之害¶
皇上籌書幾先運用不測誠可為至神宻矣¶
　　甲辰尚之信請進取武宣¶
上許之¶
　　　先是將軍莽依圖移文約之信由貴縣至賔州¶
　　　㑹師協取栁州至是之信奏總督提督官兵合¶
　　　為一路兵勢始盛今(臣/)等定議(臣/)可無往賔州¶
　　　㑹鎮南將軍之師即從貴縣同督提二臣由潯¶
<pb:KR2c0009_WYG_051-5b>¶
　　　州水陸進取武宣¶
上報可¶
　　戊申大將軍貝勒察尼奏復辰州¶
　　　是月十三日我兵抵辰州賊潰遁偽知府傅祖¶
　　　祿等以城降偽將軍楊有禄周禎楊寶䕃祖述¶
　　　舜等各率兵來歸未幾將軍總督蔡毓榮亦奏¶
　　　復銅仁府瀘溪溆浦麻陽三縣¶
　　逆賊呉之茂韓晉卿伏誅遣張起龍招撫雲貴¶
<pb:KR2c0009_WYG_051-6a>¶
　　　時王屏藩陳君極首級及之茂晉卿起龍送至¶
　　　京兵部以¶
聞¶
上諭呉之茂韓晉卿即凌遲處死與王屏藩陳君極首¶
　級同懸示衆又¶
諭議政王等曰今楓木嶺辰龍闗諸險隘俱已恢復四¶
　川廣西悉皆底定雲貴不日可平若行招撫更可速¶
　定雲貴人民得早安其生張起龍本呉三桂旗下之¶
<pb:KR2c0009_WYG_051-6b>¶
　人宜使招撫雲貴可貫其死俾捧勅前往¶
　　壬子將軍總督趙良棟奏進兵機宜¶
上從之¶
　　　良棟奏湖廣大兵若作速前驅賊自奔潰請¶
勅湖廣官兵限以立取貴州令廣西兵一路自泗城州¶
　　　渡八答河由安籠出雲南交水一路自思恩府¶
　　　渡八碍青羊江由廣南府出雲南維摩州四川¶
　　　兵一路自城都府走黎雅天全招討司過大渡¶
<pb:KR2c0009_WYG_051-7a>¶
　　　河即由瀘江建昌㑹川金沙江出雲南武定府¶
　　　一路自保寧府下七星闗或走永寧出烟方堂¶
　　　堂可渡橋并請¶
勅各路將軍大臣嚴督滿漢官兵加意秣馬川陜督撫¶
　　　等迅備糧饟湖廣廣西統兵將軍速整軍旅訂¶
　　　期八月終諸路齊進直搗雲南¶
上諭趙良棟身在行間熟悉地方情形具疏入告宜悉¶
　如所請録其疏發湖廣廣西將軍大臣視雲南可取¶
<pb:KR2c0009_WYG_051-7b>¶
　或賊内亂有機可乘毋俟定期即便宜帥師直進茍¶
　未有機㑹其以趙良棟所奏訂期進兵機宜詳加商¶
　酌於何所約㑹齊舉定議以聞¶
　　癸丑¶
命禁官軍擄掠¶
　　　時遣學士佛倫等赴滇黔理餉¶
上因諭之曰大兵進𠞰雲貴務安輯民人撫綏苖蠻若¶
　肆行擄掠則賊冦不息賊冦不息則大兵何日得旋¶
<pb:KR2c0009_WYG_051-8a>¶
　可傳諭將軍總督巡撫總兵官俾咸知朕意若等係¶
　特簡大臣軍士有妄行擄掠者令立行㕘劾¶
　　甲寅¶
命馬山等赴將軍總督趙良棟軍前¶
上諭兵部曩者有事之時所選發人員之中馬山偏圖¶
　勞績屢著軍務素㛠四十六亦堪任使宜用之邊疆¶
　重地可發往將軍總督趙良棟軍前若四川需用即¶
　授為總兵官否則令趙良棟帥之隨征雲貴即於要¶
<pb:KR2c0009_WYG_051-8b>¶
　地任用其標下官兵願隨者攜往準出征例給與糧¶
　餉此等人員爾部詳察議奏¶
　　己未¶
命將軍總督趙良棟等堅守四川要路¶
上諭議政王等曰四川與雲貴接壤通道頗多逆賊必¶
　乘間來犯頃覽將軍總督趙良棟奏我兵已抵金沙¶
　江其檄趙良棟烏丹鄂克濟哈等當此進取之時宜¶
　於各要路立營深溝髙壘堅為守禦其守兵糧餉運¶
<pb:KR2c0009_WYG_051-9a>¶
　致母悞¶
　　四月壬申¶
命大將軍康親王傑書發兵赴將軍頼塔軍¶
　　　頼塔奏所部兵二千鎮守廣東全省設遇警他¶
　　　援兵力單弱請増發二千人¶
上命康親王更以兵一千増遣將軍頼塔軍前其餘或¶
　悉帥還京師或酌量留之先後還京詳議以聞¶
　　戊寅¶
<pb:KR2c0009_WYG_051-9b>¶
命耿精忠來京¶
　　　精忠奏今逆賊敗遁恢復海澄閩疆悉定圖報¶
　　　有心効力無地伏懇准(臣/)赴¶
闕待罪¶
上命精忠來京尋以精忠所屬阿思哈尼哈畨徐鴻弼¶
　　　等首告精忠雖已歸降仍懐反叛遣王進功潛¶
　　　通海賊與劉進忠宻語結為心腹偕徐文輝等¶
　　　晝夜宻謀勾連海冦又不收繳軍械濳埋黒鉛¶
<pb:KR2c0009_WYG_051-10a>¶
　　　於王昇家欲俟大兵旋日復行反叛隠匿奸細¶
　　　於投誠時殺死總督范承謨以滅口又遣王于¶
　　　玉許應兆往呉逆處乞援¶
命議政王貝勒大臣集議議政王等勘審俱有實迹分¶
　　　别擬罪具奏¶
上諭耿精忠革去王爵可即凌遲處死其子耿顯祚革¶
　去散秩大臣可即處斬徐文輝王世瑜白顯中江元¶
　勲曽養性王振邦蔣得䡌劉進忠俱即凌遲處死黄¶
<pb:KR2c0009_WYG_051-10b>¶
　國瑞林芳孫廖廷雲李似桂夏季旺吕應斗武灝司¶
　定猷沈偉郭景汾羅萬里祖宏勲陳議陳斌吕八俱¶
　即處斬耿精忠劉進忠首級仍梟示田啟蛟金鏡李¶
　學詩陳夢雷俱從寛免死内係旗下人給與本主為¶
　奴係民入官給與新滿洲披甲之人為奴¶
　　己卯許將軍王進寶還固原治疾¶
　　　先是進寶子用予面陳松潘已屬内地願隨征¶
　　　自効至是進寶奏舊病愈深乞解軍職¶
<pb:KR2c0009_WYG_051-11a>¶
上諭卿乆鎮巖疆勞績素著進𠞰四川克奏㨗功地方¶
　初定倚毗方殷覽奏以病乞休言甚懇切其還固原¶
　任所調攝卿子王用予既願隨征効力卿標官兵令¶
　其暫統駐保寧俟進取雲貴之日隨征協𠞰¶
　　壬午¶
命大將軍貝子彰泰等量率湖廣滿兵進雲貴餘撤還¶
　京師¶
　　　彰泰奏留守武岡州每佐領驍騎二人有竒已¶
<pb:KR2c0009_WYG_051-11b>¶
　　　選其中有馬者先令赴大將軍簡親王軍又自¶
　　　沅州撥每佐領䕶軍二人驍騎三人亦選有馬¶
　　　者及總兵官趙應奎并其標兵三千餘人俱令¶
　　　都統夸扎率之前往馬瘦及無馬者見留(臣/)軍¶
　　　侯¶
㫖調遣¶
上諭今大將軍貝勒貝子大兵俱抵沅州總計兵數每¶
　佐領二十人有竒又總督董衛國蔡毓榮提督趙頼¶
<pb:KR2c0009_WYG_051-12a>¶
　　　桑額周卜世等兵甚多皆由鎮逺一路進取貴州值¶
　　　此廣需糧餉之際大將軍貝勒貝子等於前發兵内¶
　　　視無馬不能行者遣毎佐領若干人還京師率滿兵¶
　　　每佐領若干綠旗兵若干進取雲貴集議速奏遇有¶
　　　機㑹仍進發母失¶
　¶
　¶
　¶
<pb:KR2c0009_WYG_051-12b>¶
　¶
　¶
　¶
　¶
　¶
　¶
　¶
平定三逆方畧卷五十一¶
