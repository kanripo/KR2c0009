# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.630659
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷十四
<pb:KR2c0009_WYG_014-1a>¶
　欽定四庫全書¶
平定三逆方畧卷十四¶
　　　康熈十四年四月己丑朔¶
　命總兵官張和善率所部兵還真定¶
　上諭兵部曰曩者一有賊警即遣真定官兵赴楚防守¶
　　已閲年餘備極勞苦今武昌見有滿洲䝉古及撫標¶
　　城守水師兵可令真定總兵官張和善率所部仍回¶
　　原汎¶
<pb:KR2c0009_WYG_014-1b>¶
　　　乙未封将軍張勇為靖逆侯授西寧總兵官王進¶
　　　寳世職¶
　　　　時王輔臣遣人持吴三桂偽諭劄印投勇勇斬¶
　　　　其使以¶
　聞進寳擒獲間諜舉首輔臣逆書¶
　上嘉之封勇靖逆侯授進寳阿思哈尼哈畨¶
　　　丙申¶
　命将軍佛尼勒等勦仙逸闗諸賊¶
<pb:KR2c0009_WYG_014-2a>¶
　　　先是¶
命佛尼勒率兵開棧道進漢中至是總督哈占奏報仙¶
　　　逸闗有賊三千餘夸蘭大宗柱等兵不滿四百¶
　　　難以防禦又平隴之間亦有賊三千餘竊踞華¶
　　　亭¶
上諭仙逸闗係通大兵要路将軍佛尼勒親統官兵勦¶
　滅諸賊或令副都統徳業立延布領兵赴勦其酌量¶
　速行¶
<pb:KR2c0009_WYG_014-2b>¶
　　丁未¶
命鄂爾多斯兵進邊㑹勦¶
上諭兵部曰理藩院郎中喀喇賫來報文鄂爾多斯部¶
　落多羅郡王固嚕多羅貝勒索諾木固山貝子達爾¶
　扎鎮國公都棱以提督陳福等移㑹徵兵俱量行遣¶
　發駐邊外候調又達爾扎親統所部即欲進邊前者¶
　本以隆冬雪盛暫止其進兵今彼既調兵而來可即¶
　令入邊㑹同提督總兵等兩路進勦郎中額業圖員¶
<pb:KR2c0009_WYG_014-3a>¶
　　外郎拉篤祜即參贊軍務至鄂爾多斯兵進邊之後¶
　　糧餉毋得缺乏額業圖等如户部所定餉額從所屬¶
　　有司支取散給¶
　　　癸丑将軍侯張勇等奏官兵復臨洮¶
　　　　時偽總兵陳可等據臨洮總兵官王進寳率綠¶
　　　　旗官軍及土兵由金縣提標兵由沙泥站兩路¶
　　　　進攻三月二十三日真抵臨洮拔其城¶
　　　甲寅¶
<pb:KR2c0009_WYG_014-3b>¶
　詔撫左翼察哈爾¶
　　　　時調宣府左翼四旗察哈爾鎮大同衆譟毁邊¶
　　　　墻私遁參領舒什蘭以¶
　聞¶
　上命察哈爾散秩大臣綽爾濟都爾瑪等副以八旗官¶
　　　　員及侍衛賫¶
　勅撫之曰昔察哈爾潰散時爾等祖父來歸¶
太宗文皇帝以次賜與世職分𨽻八旗眷顧撫養以迄於¶
<pb:KR2c0009_WYG_014-4a>¶
　兹吴三桂造亂調爾駐守地方今叅領舒什蘭奏爾¶
　等不請於主者遽爾遁歸理應治罪但先既調爾八¶
　旗察哈爾同官兵進勦今又盡徵餘兵爾等或慮妻¶
　子牲畜無人養育馬又羸痩難以從征以此亡歸其¶
　情可恕今特行寛宥其各返故伍如常毋生疑畏昔¶
　額哲阿布柰被俘不沒入旗下為奴尚額哲以公主¶
　封為親王所部人員亦加撫養亡國苗裔無功而施¶
　大恩若此古所希有阿布柰曾有大罪又全其命以¶
<pb:KR2c0009_WYG_014-4b>¶
　其子布爾尼襲封親王布爾尼不思報効背恩叛逆¶
　故命大将軍信郡王率兵進討於是月二十二日大¶
　破之荅鹿盡殱其衆科爾沁等諸部王貝勒貝子公¶
　台吉等俱以布爾尼罪大惡極發兵㑹勦恐爾等不¶
　知此等情事妄惑流言䧟於罪罟故特賜曉諭¶
　　調兵援秦州漢中¶
　　　大将軍貝勒洞鄂等奏逆賊萬餘自四川來援¶
　　　秦州屯於南山(臣/)等勦禦内外賊㓂兵力單薄¶
<pb:KR2c0009_WYG_014-5a>¶
　　　已令副都統延布率兵六百守隴州副都統徳¶
　　　業立率兵六百守仙逸闗将軍佛尼勒率每佐¶
　　　領兵一人速來軍前請再将西安官兵酌量調¶
　　　發¶
上諭貝勒洞鄂等圍困秦州所闗最重倘秦州之軍可¶
　慮西安亦且難保今佛尼勒雖已調至而兵力尚單¶
　除荆州調往每佐領兵一人外或西安兵或附近汎¶
　兵令總督哈占鄂善等速撥五百人赴秦州并令總¶
<pb:KR2c0009_WYG_014-5b>¶
　督周有徳亦率所部兵星馳前往同貝勒等㑹勦賊¶
　㓂俟擊敗川賊後貝勒等即酌分官兵赴援漢中尋¶
　又¶
諭漢中地屬𦂳要不必俟下秦州即宜發兵赴援可令¶
　将軍鄂泰率駐防太原盛京兵前往西安至日總督¶
　哈占等擇西安兵内馬肥者并酌分隴州寳雞兵俱¶
　付副都統徳業立率往漢中其鄂泰建威将軍印留¶
　與署副都統烏丹代署如烏丹與平逆将軍畢力克¶
<pb:KR2c0009_WYG_014-6a>¶
　圖軍合則用畢力克圖印烏丹為叅贊更自京師發¶
　每佐領驍騎一人令署副都統一人率赴太原¶
　　乙夘¶
諭總兵官孫思克防邊¶
　　　廵撫華善等奏邊外䝉古前犯洪崖堡今又乘¶
　　　我兵進勦河東乃拆毁關隘襲執官吏與官兵¶
　　　㑹戰永固城副将陳達戰歿¶
上命孫思克嚴飭将弁加意防備邊疆如䝉古仍行肆¶
<pb:KR2c0009_WYG_014-6b>¶
　害即率兵勦禦陳達如例恩䘏復遣使往¶
諭達賴台吉約束部落毋為邊患㑹達賴喇嘛使來并¶
予勅使轉諭達賴台吉¶
勅曰¶
皇帝勅諭達賴喇嘛吴三桂初叛朕諭喇嘛大兵分路¶
　進討若三桂勢蹙投降喇嘛其即執送續覽喇嘛奏¶
　云吴三桂背主負國人皆惡之不來則已來即縳之¶
　以獻三桂曾取界得毋楊大毋二城今已發兵攻取¶
<pb:KR2c0009_WYG_014-7a>¶
　　防守沿邊若欲徵兵深入惟候詔㫖又言達賴台吉¶
　　故居土黙特今遣居胡虎諾兒令其有事則相援無¶
　　事則鈐轄其部屬朕思自¶
聖祖太宗皇帝¶
聖父世祖皇帝至今遣使往來恩禮無間喇嘛崇尚信義¶
　　必如所奏而行故遂以達賴台吉等進兵滇蜀之故¶
　　曉諭兩省及達賴台吉尋辭以松潘路險未進四川¶
　　喇嘛又奏言䝉古兵力雖强難以進邊縱得城池恐¶
<pb:KR2c0009_WYG_014-7b>¶
　　其貪據且西南地熱風土不宜若三桂力窮乞免其¶
　　死罪萬一鴟張莫若裂土罷兵三桂乃明時微弁父¶
　　死流賊揺尾乞降¶
世祖皇帝優擢封王尚其子以公主朕又寵加親王所受¶
　　恩典不但越絶朝臣盖自古所罕有三桂負此殊恩¶
　　搆釁殘民天人共憤朕乃天下臣民之主豈容裂土¶
　　罷兵但果悔罪來歸亦當待以不死今将軍張勇等¶
　　奏達賴台吉諸部落入邊侵掠彼以王輔臣倡亂内¶
<pb:KR2c0009_WYG_014-8a>¶
　地亦皆騷動故也今西陲晏然内地無事已下勅禁¶
　諭達賴喇嘛宜確守前言令其統轄部屬毋得生事¶
　擾民¶
　　戊午¶
命内大臣國舅佟國綱為安北将軍帥師鎮宣府¶
　　　散秩大臣綽爾濟等奏(臣/)等至張家口詢關吏¶
　　　據云本月二十七日察哈爾兵至鄂西奚地方¶
　　　将¶
<pb:KR2c0009_WYG_014-8b>¶
御馬厰并諸大臣牧馬人役附近旗下蒙古婦女牲畜¶
　　　盡行掠去及(臣/)等至齊澇地方遣一等侍衛阿¶
　　　納等前進遇察哈爾被脅四人遂擒以歸其言¶
　　　亦如之(臣/)等欲竟将¶
勅諭送往恐此輩無知不體¶
聖意故将¶
詔㫖大略抄冩即令擒來二人賫送精竒尼哈畨阿遇¶
　　　席等復遣二人傳諭被掠人衆¶
<pb:KR2c0009_WYG_014-9a>¶
　上諭察哈爾兵狂悖如此應發兵防禦其授内大臣國¶
　　舅佟國綱為安北将軍率每佐領䕶軍一人驍騎二¶
　　人往鎮宣府令䕶軍統領傑殷副都統恰塔偕往以¶
　　散秩大臣綽爾濟都爾瑪為署都統并預叅贊¶
　¶
　¶
　¶
　¶
<pb:KR2c0009_WYG_014-9b>¶
　¶
　¶
　¶
　¶
　¶
　¶
　¶
平定三逆方畧卷十四¶
