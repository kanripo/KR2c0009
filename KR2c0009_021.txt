# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.752480
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷二十一
<pb:KR2c0009_WYG_021-1a>¶
　欽定四庫全書¶
平定三逆方畧卷二十一¶
　　　康熙十五年正月丁亥¶
　命貴州提督趙賴募兵¶
　　　　總督董衛國奏江西提督趙國祚率標下官兵¶
　　　　三千隨安親王進取長沙綠旗官兵遂至缺額¶
　　　　江省伏莽未靖防守之兵不宜少減¶
　上命見駐九江貴州提督趙賴就近募兵三千暫令統¶
<pb:KR2c0009_WYG_021-1b>¶
　　　　轄即以此兵分屬將弁李廷獻等八人以時訓¶
　　　　練¶
　命將軍侯張勇等撫寧夏叛兵¶
　　　　時提督陳福統兵駐惠安堡欲㑹合土黙特兵¶
　　　　規取固原十四年十二月二十二日夜提督營¶
　　　　兵猝變福遇害員外郎拉篤祐等報至¶
　上諭寧夏三邊要地所闗綦重將軍侯張勇巡撫華善¶
　　相與協議如鞏昌無虞分一人赴寧夏慰諭官軍其¶
<pb:KR2c0009_WYG_021-2a>¶
　副都統恰塔兵及員外郎拉篤祐所領土黙特兵可¶
　駐防靈州定邊諸處至陳福被害之由總督哈占巡¶
　撫杭愛察實以聞尋張勇奏寧夏兵變民心驚惶又¶
　　　恐逆賊王輔臣出犯深屬可憂再四籌度必臣¶
　　　親徃始克有濟擬於本月十二日親統兵前赴¶
　　　寧夏撫輯既定如鞏昌秦州有事則仍還鞏昌¶
　　　無事即相度機宜進𠞰平凉固原¶
命西寧總兵官王進寶為陜西提督¶
<pb:KR2c0009_WYG_021-2b>¶
上諭兵部陳福已為亂兵所害秦省提督職任重大宜¶
　得賢能以資彈壓西寧總兵官王進寶忠誠克殫勞¶
　績素著著授為陜西提督暫駐秦州仍令兼理西寧¶
　總兵官事其寧夏總兵官員缺聴將軍侯張勇巡撫¶
　華善遴選題補¶
　　辛卯¶
敕大將軍貝勒洞鄂等速取平凉¶
　　　時寧夏兵變¶
<pb:KR2c0009_WYG_021-3a>¶
上諭議政王等秦省不能即定皆由平凉未下王輔臣¶
　未滅之故目前攻取平凉最為急務大將軍貝勒洞¶
　鄂與將軍侯張勇總督哈占等宜相機公議速取平¶
　凉斷賊餉道綏靖地方¶
　　丙申¶
詔責大將軍順承郡王勒爾錦¶
　　　先是勒爾錦奏請益兵¶
詔㫖詰責至是具疏首罪乞付部議¶
<pb:KR2c0009_WYG_021-3b>¶
上復切責之曰勒爾錦統領大兵進𠞰逆賊二載有餘¶
　未獲尺土以致師老餉匱坐失機宜今不直陳其罪¶
　又巧飾具奏殊為不合應即處分但現在進兵俟旋¶
　師日嚴加議罪¶
　　申飭大將軍簡親王喇布¶
　　　喇布奏署副都統尼滿雅奏率兵自江寧至即¶
　　　遣徃與建昌兵更替若俟建昌兵到始令廣信¶
　　　撤來之兵與之同發恐稽時日故令夸蘭大伊¶
<pb:KR2c0009_WYG_021-4a>¶
　　　都堪色赫率廣信兵毎佐領一人於本月初三¶
　　　日自南昌先赴廣東其建昌兵到即令副都統¶
　　　額赫訥率徃¶
上諭粤東需兵甚急故前撥江西大兵每佐領二人尋¶
　復撥每佐領一人屢趣速赴廣東乃至今尚未全發¶
　殊悞軍機自後一切調度事宜務遵㫖速行¶
命天津總兵官趙良棟為寧夏提督涿州參將陳竒為¶
　　天津總兵官¶
<pb:KR2c0009_WYG_021-4b>¶
　　　先是¶
上諭兵部曩者將軍侯張勇請調天津總兵官趙良棟¶
　赴秦其時因秦地尚屬可緩津門地當海口故未即¶
　調遣兹寧夏有事應調與否令張勇宻行具奏至是¶
　　　勇奏良棟向隨(臣/)征𠞰著有功績精明歴練才¶
　　　畧過人(臣/)知之最深故前疏請調補寧夏總兵¶
　　　官今若令良棟統理寧鎮祈¶
敕由邊路兼程速赴¶
<pb:KR2c0009_WYG_021-5a>¶
上諭寧夏要地宜重其事任總兵員缺著改為提督即¶
　以趙良棟陞補令其兼程速赴提督陳福為國捐軀¶
　忠誠顯著福弟涿州叅將陳竒即著超補天津總兵¶
　官¶
　　戊申¶
敕大將軍貝勒洞鄂等調兵赴秦隴¶
上諭議政王等今將軍侯張勇請赴寧夏秦州諸處兵¶
　力甚單其令大將軍貝勒洞鄂將軍席卜臣總督哈¶
<pb:KR2c0009_WYG_021-5b>¶
　占等相地方緩急西安近地兵有可撤者速行撤回¶
　發徃秦隴聴將軍佛尼勒提督王進寶等酌量調遣¶
　以禆戰守¶
　　庚戌¶
命巡撫佟國禎赴贑州¶
　　　先是總督董衛國疏請親統官兵進𠞰餘干諸¶
　　　處逆賊留撫臣佟國禎於南昌¶
上可其奏至是大將軍簡親王喇布奏稱省城兵力單¶
<pb:KR2c0009_WYG_021-6a>¶
　　　弱總督不便領兵他出贑州為江西門戸投誠¶
　　　將士雜處彈壓需人請留總督董衛國於省㑹¶
　　　令巡撫佟國禎速赴贑州¶
上從之¶
　　二月癸丑¶
命大將軍平南親王尚之孝還廣州¶
　　　平南親王尚可喜奏言(臣/)病日劇而冦在門庭¶
　　　(臣/)子之孝又統兵在潮(臣/)軀恐有不測則粤中¶
<pb:KR2c0009_WYG_021-6b>¶
　　　危在旦夕請遣威望大臣星馳抵粤以資彈壓¶
上諭王累世勲舊殊猷重望久鎮巖疆勞績懋著自逆¶
　賊變亂以來王篤守忠誠殫抒籌畧訓練士卒保障¶
　地方𠞰禦賊冦朕所倚毗今覽王奏稱年力漸衰身¶
　嬰疾疴請遣大臣經理廣東事務具見王實心為國¶
　計慮周詳朕與王情猶父子覽疏未竟心為惻然但¶
　王屬官兵駐鎮日久地方賴以寧謐措置咸宜軍民¶
　讋服若别遣大臣前徃恐該省之事一時未能周知¶
<pb:KR2c0009_WYG_021-7a>¶
　所闗匪細王可於諸子中擇才畧素優者遣赴潮州¶
　整理軍務大將軍平南親王尚之孝回廣州侍王左¶
　右扞衛封守王其加意調䕶期於平復以慰朕眷念¶
　至意¶
　　戊午¶
命副都統額赫訥赴廣東¶
　　　平南親王尚可喜奏逆賊馬雄董重民等乘髙¶
　　　雷叛變益肆猖獗滿漢大兵退駐肇慶湖逆劉¶
<pb:KR2c0009_WYG_021-7b>¶
　　　進忠引海冦入犯提督及平南大將軍等又退¶
　　　至惠州請大兵兼程赴援¶
上諭頃據簡親王報以每佐領䕶軍一人驍騎一人付¶
　副都統額赫訥於正月初十日前赴廣東今粤中告¶
　急可令額赫訥等倍道速進¶
　　庚申¶
詔廣東大小將校各加一級¶
上諭兵部粤東用兵二載將士勞苦自總兵官以下把¶
<pb:KR2c0009_WYG_021-8a>¶
　總以上俱各加一級仍領本職如故¶
命副都統恰塔等守寧夏¶
　　　先是提督陳福遇害¶
上令副都統恰塔員外郎拉篤祐都統古魯副將賚圖¶
　　　等駐守靈州定邊諸處至是恰塔等奏若移定¶
　　　邊靈州有黄河之隔寧夏有事猝難䇿應(臣/)等¶
　　　已率部兵屯黄河對岸以扼兩路要害¶
上因命恰塔等協守寧夏以安軍民之心尋又¶
<pb:KR2c0009_WYG_021-8b>¶
諭兵部曰提督趙良棟今兼程赴寧夏軍機𦂳要良棟¶
　扺寧夏日一切軍務機宜恰塔拉篤祐等俱與良棟¶
　共議而行¶
　　壬戌¶
命都統大學士圖海為撫逺大將軍帥師赴陜西¶
上諭議政王等曰大將軍貝勒洞鄂等屯兵平凉曠日¶
　持乆賊冦尚未𠞰滅城池尚未恢復夫秦省不能即¶
　定川賊尚在窺伺者皆由王輔臣未滅平凉未下故¶
<pb:KR2c0009_WYG_021-9a>¶
　也其以都統大學士圖海為撫逺大將軍率每佐領¶
　䕶軍二人亟赴陜西總轄全省滿漢大兵斷賊餉道¶
　𠞰滅平固逆孽以靖地方大將軍抵平凉時盡收各¶
　將軍敕印遇有分遣酌量給付貝勒洞鄂以下悉聴¶
　大將軍節制¶
　　甲子¶
命將軍侯張勇還鞏昌¶
　　　時勇已赴寧夏㑹巡撫華善奏逆賊呉之茂自¶
<pb:KR2c0009_WYG_021-9b>¶
　　　四川出犯踰風水嶺逼鞏昌¶
上乃命張勇速還鞏昌𠞰禦¶
　　乙丑¶
命都統畢力克圖率兵赴寧夏¶
上諭議政王等見駐寧夏滿洲䝉古大兵無人統轄其¶
　仍授都統畢力克圖平逆將軍印以所部前鋒赴寧¶
　夏統轄滿洲䝉古官兵鎮守地方俟草青時酌調鄂¶
　爾多斯兵協取平固¶
<pb:KR2c0009_WYG_021-10a>¶
　　戊辰¶
詔增平凉兵¶
　　　時大將軍貝勒洞鄂奏頃分遣官兵令副都統¶
　　　希福徃守隴州諸處平凉兵力頗單¶
上命增𣲖每佐領驍騎一人付大將軍圖海率徃抵河¶
　　　南日大將軍即統河南兵赴平凉而以此兵付¶
　　　統領兩翼叅領胡什巴額勒布駐守河南尋义¶
　　　令大將軍圖海選河南撫標下鳥槍手二百人¶
<pb:KR2c0009_WYG_021-10b>¶
　　　并察西安物故之兵所遺厮役俱令披甲率赴¶
　　　平凉¶
命郎中額業圖諭鄂爾多斯王貝勒等¶
　　　總督哈占奏言寧夏與鄂爾多斯接壤今乘内¶
　　　地有事䝉古入邊侵掠寧花塞平羌等堡¶
上命署理藩院郎中額業圖為副都統馳驛赴鄂爾多¶
　　　斯以刦掠情狀諭其王貝勒等令之嚴禁毋擾¶
　　　内地仍令鄂爾多斯整理甲兵以俟調遣¶
<pb:KR2c0009_WYG_021-11a>¶
　　庚午¶
命將軍哈爾噶齊帥師赴廣東¶
　　　平南親王尚可喜奏賊犯惠州肇慶諸處省城¶
　　　危急¶
上諭粤省要地茍有疏失為賊利不小頃雖調遣江西¶
　兵尚恐單薄今以兖州每佐領驍騎兵一人䝉古兵¶
　六百及駐防徽州池州滿洲䝉古兵七百令將軍哈¶
　爾噶齊統領馳赴粤東如有稽緩坐以失悞軍機之¶
<pb:KR2c0009_WYG_021-11b>¶
　罪其哈爾噶齊所用平冦將軍印留付署副都統科¶
　爾擴岱鎮守江南徽州池州餘兵七百人恐難捍禦¶
　或令見駐安慶提督移鎮池州或撥蘇州駐防兵五¶
　百徃駐徽池將軍總督等公同酌議調遣至山東兖¶
　州戍防不可無兵大將軍圖海所統兵内分每佐領¶
　一人徃山東駐守俟盛京兵到酌發圖海軍前¶
　　辛未趣大將軍康親王傑書等進兵¶
上諭兵部前命康親王傑書為大將軍平定閩中王奏¶
<pb:KR2c0009_WYG_021-12a>¶
　先滅浙冦再進福建已允其請後授貝子傅喇塔為¶
　將軍進取黄巖乃借稱修橋俟船輾轉遷延屢下詔¶
　嚴趣始取黄巖進温州其時曾言紅衣礟至即取温¶
　州今據王所報稱礟已俱集而温州之即得與否初¶
　未奏及師行猶豫若此何時始得入閩邪王貝子統¶
　率大兵駐浙江曠日持久致師老餉匱今温州若刻¶
　日可下則速行進取儻不能即克宜分兵留守王親¶
　統大兵為先取福建之計如仙霞嶺路險難進或由¶
<pb:KR2c0009_WYG_021-12b>¶
　分水闗入或别從間道當酌量速行福建一定則江¶
　西之兵可以全力辦賊而呉逆亦可指日定矣王貝¶
　子屬朕懿親大小將弁皆素所信任當各効心膂奮¶
　力前驅如仍瞻顧不前則師益老餉益匱貽悞大事莫¶
　此為甚王等其勉副委任乘此事機速議進止以聞¶
　　甲戌趣大將軍貝勒尚善等進兵¶
上諭兵部貝勒尚善等統率大兵徃駐岳州將及二載¶
　並未移師前進作攻城破賊之勢因循坐守馴至師¶
<pb:KR2c0009_WYG_021-13a>¶
　老財匱今因大將軍安親王由袁州進取長沙湖南¶
　逆賊遂欲分我兵勢來犯江廣前據報岳州逆賊徃¶
　援彝陵諸處則岳州賊勢已分貝勒尚善貝子彰泰¶
　公蘭布皆朕懿親委以重任都統珠滿䕶軍統領額¶
　司泰副都統路什阿晉泰前鋒統領噶爾弼等皆以¶
　勝任簡用巡撫韓世琦提督桑額亦以才能著稱畀¶
　以封疆重任今岳州滿洲䝉古之兵為數不少桑額¶
　標下士卒頗衆今湖南賊勢既分即宜整理甲兵為¶
<pb:KR2c0009_WYG_021-13b>¶
　進取岳州之勢可取則取如或不可即覘賊虚實或¶
　發兵聲言由岳州進攻長沙遇賊即邀擊以撓之俾¶
　不能分援他所則江西廣東冦警少息而大將軍安¶
　親王規復萍鄉以圖長沙亦易為力矣尚善等初無¶
　𠞰滅賊冦恢復疆土以副朕委任之心未嘗偵察情¶
　形期赴機㑹敵兵分遣置若罔聞止知畫地自守圖¶
　保身軀不能少進尺寸如謂逆賊深浚濠塹多用火¶
　器以傷我軍儻值大雨之時其火器亦尚可用耶總¶
<pb:KR2c0009_WYG_021-14a>¶
　之不實心効力致賊得任意應援貽誤大事良非細¶
　故如此因仍逆賊何日得滅地方何日得平尚善等¶
　以文到日即作攻取岳州發兵長沙之勢以牽制逆¶
　賊儻有機可乘速行進取如有未便仍許奏聞¶
命將軍哈爾噶齊帥師援吉安¶
　　　先是廣東告急已遣哈爾噶齊統江寧兵赴援¶
　　　至是賊將髙大節等乘大將軍安親王岳樂進¶
　　　取袁州萍鄉之隙擁衆數萬圍吉安大將軍簡¶
<pb:KR2c0009_WYG_021-14b>¶
　　　親王喇布以聞¶
上諭吉安為廣東要路今既被圍應速發兵救援駐江¶
　寧將軍哈爾噶齊於率赴廣東兵内選其半馳徃南¶
　昌與大將軍簡親王副將軍希爾根等共議即于所¶
　部兵及南昌兵内酌量派出率赴吉安速破賊冦以¶
　通入粤之路粤道既通哈爾噶齊仍率兵赴廣東其¶
　半留江寧之兵付賢能夸蘭大俟兖州兵到即令耑¶
　徃并移文大將軍安親王俾知吉安情形以便隨機¶
<pb:KR2c0009_WYG_021-15a>¶
　䇿應¶
　　乙亥¶
詔加鄂爾多斯台吉等級¶
上諭理藩院鄂爾多斯台吉等率兵入邊宣力戎行殊¶
　為可嘉其見在軍前者各加一級¶
　　丙子¶
申諭陜西諸將領¶
上諭陜西諸將領曰我國家自創業以來克敵攻城必¶
<pb:KR2c0009_WYG_021-15b>¶
　主帥奮勇先登軍士効死戮力故能速建膚功今聞¶
　爾等凡與敵遇率皆乘閒伺隙觀望不前但令士卒¶
　前驅衝突其督撫亦多坐失事機勞師匱餉職此之¶
　故因命都統大學士圖海為撫逺大將軍如平涼總¶
　制諸軍爾等痛改前愆殫心圖効若仍蹈徃轍一經¶
　大將軍指名劾𠫭必置重典至兵士行間勞苦朕已¶
　悉知亦宜體豢養之恩益奮同讎之勇果建功勲不¶
　吝爵賞爾等勉之¶
<pb:KR2c0009_WYG_021-16a>¶
　　發帑金賞平凉軍士¶
上諭平凉滿漢軍士曰爾等比年所在征戰為國効命¶
　朕悉聞知今圍攻平凉屢次衝突奮勇殺賊嚴冬掘¶
　壕逺道樵採備歴艱苦朕心深為憫惻兹命撫逺大¶
　將軍都統大學士圖海統率禁旅征討逆賊雖目前¶
　國用殷繁念爾等戮力行𠞰勤勞已久特發内帑白¶
　金五萬兩齎至軍前普加恩賜以昭朕優恤軍士之¶
　意爾等一乃心力益勵忠義速翦羣兇朕不吝復加¶
<pb:KR2c0009_WYG_021-16b>¶
　優賞爾等勉之¶
　　　　(臣/)謹案用兵之道必統兵將帥能身先士卒¶
　　　　乃可使三軍用命我¶
朝創業以來開疆拓土戰勝攻取莫不皆然時陜西諸¶
　　　　將弁每與賊遇徃徃顧望不前惟遣士卒先¶
　　　　驅令之攻突¶
皇上深知其故乃下¶
詔㫖開諭訓飭既又念兵士征行日久艱苦備嘗特發¶
<pb:KR2c0009_WYG_021-17a>¶
　　　　帑金加之賞賚自是將士感恩畏法咸矢死¶
　　　　圖報各思一戰後大將軍圖海奉¶
命討賊衆皆奮臂争先大創賊衆收復平凉是皆由我¶
皇上洞悉軍事徳威並用故能勵軍心作敵愾立奏捷¶
　　　　功也¶
命大將軍簡親王喇布等亟取吉安¶
　　　時總督董衛國報吉安被陷¶
上諭吉安最闗要害大將軍簡親王喇布副將軍希爾¶
<pb:KR2c0009_WYG_021-17b>¶
　根總督董衛國等速議恢復以通入粤之路將軍哈¶
　爾噶齊率師星馳赴江西亦與簡親王等協力攻𠞰¶
　　　尋簡親王喇布奏欲暫棄廣信撤還將軍額楚¶
　　　所率兵併調樂平兵𠞰吉安賊俟吉安恢復後¶
　　　再為規取廣信之計¶
上諭廣信兵既撤還饒州恐有他虞簡親王等其議所¶
　以固守饒州勿致有失¶
　　戊寅大將軍圖海帥師之陜西¶
<pb:KR2c0009_WYG_021-18a>¶
　　己卯總督董衛國奏大兵復萍鄉¶
　　　大將軍安親王岳樂統領大兵進𠞰逆賊於是¶
　　　月十一日抵萍鄉相視形勢分兵四隊十五日¶
　　　我兵前進分路並擊大敗賊衆破其十二寨斬¶
　　　首萬餘級復萍鄉縣偽將軍夏國相棄印走董¶
　　　衛國以捷聞¶
上諭安親王摧賊堅城賊已破膽宜即乘勝直取湖南¶
　但我兵進取湖南逆賊呉三桂或撤所在賊兵齊赴¶
<pb:KR2c0009_WYG_021-18b>¶
　長沙亦未可知其在荆岳大將軍王貝勒等亦當部¶
　勒兵馬亟行偵探乘機進𠞰¶
　　辛巳¶
命總督哈占等運餉秦州¶
　　　時哈占奏秦州大軍餉道為賊所阻¶
上命哈占同巡撫杭愛速遣賢能官絡繹運餉至秦州¶
　　　軍前毋致愆悞¶
命將軍席卜臣等遣兵守闗山¶
<pb:KR2c0009_WYG_021-19a>¶
　　　大將軍貝勒洞鄂奏稱聞逆賊聲言將斷闗山¶
　　　道(臣/)欲發兵徃守但見兵無㡬勢難分遣至於¶
　　　鞏昌雖有副都統翁愛率兵前赴而賊日益近¶
　　　勢有可虞¶
上諭闗山險要之地將軍席卜臣總督哈占宜相地方¶
　緩急調各隘官兵守闗山將軍侯張勇兼程速還同¶
　將軍佛尼勒等𠞰出犯秦鞏之賊自後一切軍機大¶
　將軍貝勒洞鄂等一面奏聞一面報大將軍圖海知¶
<pb:KR2c0009_WYG_021-19b>¶
　之¶
　　壬午¶
命大將軍貝勒洞鄂等𠞰賊通秦州餉道¶
　　　提督王進寶等奏言賊薄秦州屯踞北山斷臨¶
　　　鞏道秦州軍需無從而得且兵力單弱戰守皆¶
　　　難¶
上諭大將軍貝勒洞鄂及將軍席卜臣佛尼勒都統赫¶
　業總督哈占巡撫杭愛華善提督王進寶等逆賊來¶
<pb:KR2c0009_WYG_021-20a>¶
　　犯秦鞏如何攻禦大兵糧餉如何輓運不絶其共酌¶
　　便宜以行至席卜臣既遣夸蘭大聶勒庫率兵三百¶
　　赴隴州隴州副都統希福亦宜酌量分兵至秦州應¶
　　援¶
　¶
　¶
　¶
　¶
<pb:KR2c0009_WYG_021-20b>¶
　¶
　¶
　¶
　¶
　¶
　¶
　¶
平定三逆方畧卷二十一¶
