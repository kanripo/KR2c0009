# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.978223
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷三十四
<pb:KR2c0009_WYG_034-1a>¶
　欽定四庫全書¶
平定三逆方畧巻三十四¶
　　　康熈十六年十一月丁丑將軍巡撫傅宏烈奏官¶
　　　兵復潯州¶
　　　　十月初二日逆賊水陸犯梧州總兵官楊國泰¶
　　　　分遣官兵前後夾撃大敗賊衆乗勝追𠞰初三¶
　　　　日抵潯州城下連戰凡五晝夜殺賊殆盡遂復¶
　　　　潯州¶
<pb:KR2c0009_WYG_034-1b>¶
　　　己卯¶
　命大將軍簡親王喇布遣兵𠞰逆賊韓大任¶
　　　　時韓大任擁衆踞萬安縣梁口坐塘筆帖式以¶
　聞¶
　上諭逆賊韓大任自寧都敗遁竊踞萬安必且與楚賊¶
　　合勢䕶軍統領哈克三副都統錫山雖已統兵前往¶
　　恐兵力尚少簡親王其速調滿漢官兵與哈克三等¶
　　并力進𠞰務期剪滅毋仍前踈縱俾賊得逸入湖南¶
<pb:KR2c0009_WYG_034-2a>¶
　　壬午¶
命將軍穆占帥師𠞰韓大任¶
　　　大將軍簡親王喇布奏言據報韓大任等欲渡¶
　　　河潛遁楚賊來迎非乘其未合預行𠞰滅不可¶
　　　但䕶軍統領哈克三等部兵甚少若𠞰逸賊則¶
　　　無兵以遏楚敵若禦楚敵則追𠞰逸賊又復無¶
　　　兵今吉安無可調之卒(臣/)等議分將軍穆占兵¶
　　　之半暫守永新安福令其半赴泰和萬安諸處¶
<pb:KR2c0009_WYG_034-2b>¶
　　　遏禦賊冦¶
上諭簡親王喇布自到江西並未建尺寸之功晏坐㑹¶
　城虚糜糧餉迨赴吉安以重兵圍城逆賊韓大任奔¶
　逸不能撃滅致大任竊踞寧都雖遣副都統布舒庫¶
　等率兵前徃究未大創賊衆今大任等自寧都任意¶
　竄突延及萬安泰和諸處又不能撲𠞰反以兵少藉¶
　口計喇布所轄滿漢官兵為數不少一韓大任未能¶
　勦除任其出入宜即嚴加處分念見在與賊相持姑¶
<pb:KR2c0009_WYG_034-3a>¶
　俟事平日議罪喇布等既不能撲𠞰韓逆可令將軍¶
　穆占率兵急赴梁口務速剪滅勿使蔓延尋穆占奏¶
　　　賊渠韓大任敗遁當時圍賊官兵宜即尾追今¶
　　　當仍令大將軍簡親王或和碩額駙華善率兵¶
　　　𠞰禦頃聞呉三桂遣偽帥三人由永新犯吉安¶
　　　(臣/)身在地方洞悉情形偽帥來犯非迎擊不可¶
　　　(臣/)是以率兵前進於本月三日抵永新俟後軍¶
　　　一至即𠞰除永新百里外所屯賊冦進取茶陵¶
<pb:KR2c0009_WYG_034-3b>¶
上復諭簡親王速調前赴寧都副都統布舒庫提督趙¶
　賴等兵亟滅韓逆將軍穆占身臨賊境必悉情形或¶
　先赴梁口協𠞰遁冦或已進取茶陵遏禦楚賊即乘¶
　機平定湖南其詳悉籌度無失事宜¶
　　甲申¶
命尚之信進兵廣西¶
　　　之信奏言臣量留標兵守廣東省城盡率餘兵¶
　　　赴廣西圖賊¶
<pb:KR2c0009_WYG_034-4a>¶
上諭之信躬率所部同將軍莽依圖等平定廣西¶
　　戊戌¶
命大將軍安親王岳樂分兵取湘潭¶
　　　岳樂奏言(臣/)前所請紅衣礮及緑旗火器官兵¶
　　　若以付(臣/)即可攻取長沙如無緑旗官兵請調¶
　　　簡親王率兵來止長沙(臣/)親統所部赴岳州仗¶
皇上威靈得下岳州即同岳州兵由水陸進逼長沙逆¶
　　　賊必不能支長沙可易破也若不令進取岳州¶
<pb:KR2c0009_WYG_034-4b>¶
　　　(臣/)當即取茶陵攸縣平定衡永斷來犯廣東逆¶
　　　賊之路直搗湘潭以殱呉逆¶
上諭簡親王兵屢經發徃韶州兼𠞰逆賊韓大任緑旗¶
　官兵無可調者簡親王鎮守吉安亦不便輕離今將¶
　軍穆占奏取茶陵攸縣將軍莽依圖又同將軍巡撫¶
　傅宏烈平定廣西大將軍安親王其乘此逆賊震動¶
　之時速分官兵摧破楚逆取湘潭諸處¶
　　十月丙午¶
<pb:KR2c0009_WYG_034-5a>¶
命將軍穆占移師定湖南¶
　　　穆占奏茶陵攸縣新經恢復(臣/)未敢輕離乞調¶
　　　副都統龔圖帥徃長沙之兵及袁州總兵官趙¶
　　　應奎兵來此戍守(臣/)即遵前¶
㫖赴梁口𠞰賊¶
上諭大將軍簡親王已遣䕶軍統領哈克三副都統錫¶
　三署副都統雅哈喇雅秦等先後追𠞰逸賊韓大任¶
　副都統布舒庫提督趙賴等復自寧都躡擊已抵萬¶
<pb:KR2c0009_WYG_034-5b>¶
　安將軍舒恕又遣署副都統尼雅漢率兵赴梁口計¶
　㑹𠞰大兵為數已多簡親王等其并力殺賊務在殄¶
　滅穆占當以恢復茶陵攸縣啓聞安親王而親統大¶
　兵抵定湖南摧破逆賊及將軍莽依圖傅宏烈畧定¶
　廣西之時應機而行已而穆占又奏逆賊呉三桂死¶
　　　守衡州茶陵相距甚近水陸兼通(臣/)部兵戰守¶
　　　未足乞調安慶提督王永譽率標下官兵前來¶
　　　併力¶
<pb:KR2c0009_WYG_034-6a>¶
上諭前以徽州要地遣王永譽率兵駐守不便逺調安¶
　親王軍前益以副都統龔圖之兵為數頗衆今將軍¶
　穆占已復茶陵攸縣將進兵湖南安親王其速遣提¶
　督趙國祚盡率所部兵復量加滿兵徃守茶陵攸縣¶
　俾無誤穆占進𠞰安親王穆占更宜互為聲援同心¶
　協謀以期破賊¶
　　癸丑¶
詔責總督金光祖¶
<pb:KR2c0009_WYG_034-6b>¶
　　　光祖請就近調發滿兵星馳赴粤東以為後援¶
上責之曰進征廣西合計將軍莽依圖平南親王尚之¶
　信將軍巡撫傅宏烈并光祖所轄之兵為數已多光¶
　祖正宜乘此機㑹効力先驅以贖前罪況傅宏烈當¶
　時未任封疆尚能募兵撃賊直入粤西恢復梧潯諸¶
　府鼓勵將弁為國宣力光祖本有總督重寄曽疏請¶
　同總兵官祖澤清取南寧柳州至今無意前進遷延¶
　引日反請濟師以為後援殊屬不合其遵前㫖速取¶
<pb:KR2c0009_WYG_034-7a>¶
　南寧柳州¶
命大將軍簡親王喇布速調兵勦韓大任¶
　　　喇布奏䕶軍統領哈克三啓云欲與賊戰而山¶
　　　路險狹騎兵難騁請調遣緑旗官兵相機𠞰殺¶
　　　否即分兵守隘斷其餉道賊當可破(臣/)隨令總¶
　　　督董衛國相戌兵可緩者酌量調遣協力徃𠞰¶
上諭䕶軍統領哈克三副都統布舒庫錫三雅秦提督¶
　趙賴等所統官兵頗多且將軍穆占擊敗楚賊收復¶
<pb:KR2c0009_WYG_034-7b>¶
　茶陵攸縣逆賊韓大任已無外援宜乘此時即行蕩¶
　掃乃稱山路險狹騎兵難用欲調兵守隘延引時日¶
　使賊復得間固守殊悞機宜簡親王量調附近官兵¶
　并嚴檄哈克三等乘賊勢蹙亟行𠞰滅末㡬大任遁¶
　入興國寶石砦將軍舒恕以¶
聞¶
上諭簡親王前擁重兵圍韓大任于吉安未能殱滅致¶
　令遁出迨大任竊踞梁口而䕶軍統領哈克三副都¶
<pb:KR2c0009_WYG_034-8a>¶
　統布舒庫提督趙賴等又不能撲勦復使奔竄簡親¶
　王其嚴檄哈克三等并力窮追務在剪除若縦賊入¶
　楚從重治罪總督董衛國亦宜統兵協力進𠞰¶
　　甲寅¶
命尚之信等協取宜章郴州¶
　　　將軍穆占奏賊帥馬寳率衆赴衡州又賊二千¶
　　　餘屯據宜章¶
上諭今賊盡赴衡州宜及此時令粤東官兵就近由樂¶
<pb:KR2c0009_WYG_034-8b>¶
　昌取宜章郴州則逆賊自難持久平南親王尚之信¶
　不必赴梧即速趨韶州同都統勒貝及統領江寧兵¶
　額楚進取宜郴兼定永州¶
　　丁巳¶
命統領江寧兵額楚專奏軍務¶
上諭兵部廣東韶州地屬𦂳要一切軍務額楚若啓簡¶
　親王轉奏慮多遲悞其令額楚以江寧將軍印統轄¶
　兵馬都統勒貝參贊軍務凡事許得專奏¶
<pb:KR2c0009_WYG_034-9a>¶
　　乙丑¶
命總督董衛國赴吉安¶
　　　衛國奏江西省城已有副都統多諾鎮守請身¶
　　　赴吉安㑹同大將軍簡親王商酌𠞰禦機宜¶
上命衛國親率標兵赴吉安與大將軍簡親王共圖𠞰¶
　滅逆賊緑旗官兵聴其便宜調遣滿洲將軍毋得干¶
　預¶
命將軍巡撫傅宏烈等定平樂桂林諸郡¶
<pb:KR2c0009_WYG_034-9b>¶
　　　宏烈奏呉三桂偽總統馬寳取道宜章來犯前¶
　　　隊已抵富川祈更發一軍以為後繼或令韶州¶
　　　大兵奪取宜章郴州隘口(臣/)同將軍莽依圖進¶
　　　取平樂桂林則逆賊不能兼顧湖南可立下矣¶
上諭頃命平南親王尚之信將軍額楚都統勒貝等已¶
　統大兵速平宜郴諸處將軍巡撫傅宏烈可同莽依¶
　圖急定平樂桂林諸郡¶
　　庚午¶
<pb:KR2c0009_WYG_034-10a>¶
　命撤浙江福建䝉古兵¶
　上諭兵部福建已定見駐浙江福建䝉古兵俱宜撤還¶
　　康親王可遣滿洲副都統一人同台吉塔布囊率之¶
　　還京師¶
　¶
　¶
　¶
　¶
<pb:KR2c0009_WYG_034-10b>¶
　¶
　¶
　¶
　¶
　¶
　¶
　¶
平定三逆方畧卷三十四¶
