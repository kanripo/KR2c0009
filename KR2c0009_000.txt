# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.392235
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 提要
<pb:KR2c0009_WYG_000-1a>¶
　欽定四庫全書　　　　　史部三¶
平定三逆方畧　　　　　　　紀事本末類¶
　　　提要¶
　　　　　(臣/)等謹案¶
　　平定三逆方畧六十卷康熙二十一年奉¶
　　詔修纂恭紀¶
　　平定逆藩吳三桂耿精忠尚之信事敬考¶
　　實録以大學士勒徳洪明珠李霨王熙黄機吳正治¶
<pb:KR2c0009_WYG_000-1b>¶
　　　　　為總裁官内閣學士阿蘭泰達岱張玉書翰¶
　　　　　林院掌院學士牛鈕為副總裁官其承纂銜¶
　　　　　名則原書未載莫能詳也仰惟我¶
　　聖祖仁皇帝神武天授統壹寰宇是時平西王吳三¶
　　　　　桂封藩雲貴平南王尚可喜封藩廣東靖南¶
　　　　　王耿精忠封藩福建恃¶
　　恩驕恣日形跋扈康熙十二年因其自乞移藩¶
　　詔允所請逆謀既伐是年十一月三桂舉兵反直窺¶
<pb:KR2c0009_WYG_000-2a>¶
　　　　湖廣乃¶
　遣將馳赴荆州進據常徳以遏賊勢復¶
　簡八旗勁旅¶
　命將總統隨機剿禦其明年三月耿精忠亦據福建¶
　　　　反而尚可喜子之信迫其父從賊可喜憤死¶
　　　　之信遂遥為煽附閩粤郡縣並時騷動於是¶
　　　　分¶
　遣諸將¶
<pb:KR2c0009_WYG_000-2b>¶
　指授方畧撫剿並施以次戡定三桂旋伏冥誅逆孫¶
　　　　世璠尚踞滇中拒命而耿精忠歸正自請入¶
　朝旋訊得其通賊反覆狀磔于市尚之信雖嘗歸正¶
　　　　而心懷兩端鞫實賜死廣東平逮二十年十¶
　　　　月大兵攻圍雲南省城世璠惶懼自殺其屬¶
　　　　悉以衆降乃戮世璠首獻馘京師雲南平用¶
　　　　兵甫八年三逆悉已掃蕩集勲之速¶
　耆定之隆亘古未覩也是編吿成年月¶
<pb:KR2c0009_WYG_000-3a>¶
　實録亦未載惟恭載康熙二十五年十一月¶
　上諭閣臣曰爾等所進平定三逆方畧四冊朕已覽¶
　　畢其中舛錯頗多如王輔臣由雲南援勦總兵官¶
　　授為陜西提督今謂由陜西總兵官陞任至論贊¶
　　中援宋太祖杯酒釋兵權事吳三桂非宋功臣可¶
　　比乃唐藩鎮之流耳爾等其酌改之仰見是書纂¶
　　　　輯悉經¶
　聖訓裁定詳慎成編是以紀事精審措詞簡括於以¶
<pb:KR2c0009_WYG_000-3b>¶
　　　　彰¶
　盛烈而昭萬世洵足嫓徽謨典矣當時未奉刋布僅¶
　　　　有寫本尊藏¶
　　　大内今䝉¶
　　皇上宣示¶
　　特命繕録編入史庫臣等校録之餘既欣睹¶
　聖祖仁皇帝實兼守成創業之隆亦彌仰我¶
　　皇上覲揚¶
<pb:KR2c0009_WYG_000-4a>¶
　光烈之盛云乾隆四十八年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
