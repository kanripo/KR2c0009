# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.455896
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷四
<pb:KR2c0009_WYG_004-1a>¶
　欽定四庫全書¶
平定三逆方略巻四¶
　　　康熙十三年三月乙丑朔¶
　命諸路設筆帖式馳遞軍情¶
　　　　時¶
　上以軍興孔亟驛遞奏報若如常期或悮軍機特令兵¶
　　　　部毎四百里置筆帖式一員撥什庫一名以速¶
　　　　郵𫝊自京至荆州設筆帖式七自河南鄭州至¶
<pb:KR2c0009_WYG_004-1b>¶
　　　　武昌設三自直𨽻真定至漢中設十遇有警急¶
　　　　軍務星馳接遞遲者以違悮軍機治罪尋又¶
　諭兵部江西驛路近為衝要亦應設筆帖式馳遞自南¶
　　昌至京計十一程毎程置筆帖式一員遇有警晝夜¶
　　馳遞¶
　　　　　(臣/)謹按兵貴神速往昔羽書旁午皆從驛𫝊¶
　　　　　别無他策可使疾迅我¶
　皇上睿畧非常特於驛遞之外别設官以備馳驅往來¶
<pb:KR2c0009_WYG_004-2a>¶
　　　　奏報毎一晝夜可行千餘里且互相更代事¶
　　　　無稽悮人不疲勞諸将雖逺在軍中而禀承¶
廟算恒如在几席之前¶
聖謨區畫¶
尺一所傳亦星馳電擊於數千里之外故能决機制勝¶
　　　　削平巨憝用奏膚功郵𫝊之速其有禆於軍¶
　　　　機者大矣¶
　　都統鄂鼐兵扺荆州¶
<pb:KR2c0009_WYG_004-2b>¶
　　丙寅暫停廣東裁兵¶
　　　廣東經制額兵七萬六千八百二十人康熙八¶
　　　年議裁一萬二千八百二十人除汰過外尚有¶
　　　未裁兵六千餘至是¶
上諭兵部粤東海疆幅員遼闊未裁之兵仍留之以資¶
　守禦¶
　　丁夘¶
命都察院左都御史多諾兵部侍郎勒布内閣學士李¶
<pb:KR2c0009_WYG_004-3a>¶
　　仙根往荆州督理大兵糧餉¶
　　　時諸臣往¶
賜之勅印¶
勅曰兹以滇黔煽亂大兵進𠞰軍需浩繁職任重大必¶
　須専官綜理始克允濟特命爾多諾總理大兵糧餉¶
　撫民事務勒布李仙根協理大兵糧餉撫民事務凡¶
　大兵所到之地備辦糧餉支給如遇轉輸不便處所¶
　與兵主王将軍等㑹同商酌以行督撫以下大小各¶
<pb:KR2c0009_WYG_004-3b>¶
　官有能不苦累百姓不悞糧餉者許爾等題叙奨勸¶
　如有苦累百姓稽遲糧餉者即行題㕘議處支給大¶
　兵糧餉酌量辦理解運糧餉酌量取調官兵䕶送其¶
　辦理兵餉地方官如致遲悞䕶送錢糧官兵或不如¶
　數遣發或䕶送有怠玩之處應題㕘者即行題㕘應¶
　治罪者即行治罪仍綜核錢糧出入嚴察虚冒招撫¶
　土著大兵經過地方流離百姓務令得所兼理湖廣¶
　等處地方驛遞事務勅中開載未盡事宜聽爾便宜¶
<pb:KR2c0009_WYG_004-4a>¶
　區畫爾等膺兹重寄須持亷秉公攄忠殫力俾軍儲¶
　充裕驛站無稽民生乂安地方綏靖斯稱委任如因¶
　循怠忽或措置乖方致悮重任責有所歸爾等慎之¶
　　庚午¶
命和碩額駙華善為安南将軍帥師鎮守京口¶
　　　副都統馬思文楊鳯翔内閣學士薩海同往諸¶
　　　臣瀕行¶
召入内廷¶
<pb:KR2c0009_WYG_004-4b>¶
上面諭之曰兹以京口地當要害特遣爾等率兵往鎮¶
　雖駐其地儻傍近有警亦宜應援軍行往來與駐防¶
　之地務嚴禁軍士勿得擾民聞前者兵行所過率多¶
　擾害爾等當以為戒否則罪有所歸¶
　　壬申¶
諭大将軍順承郡王勒爾錦及諸将等進兵¶
上諭勒爾錦等曰朕覽都統巴爾布䕶軍統領伊勒都¶
　齊額司泰前鋒統領碩岱等奏皆云以八月間進兵¶
<pb:KR2c0009_WYG_004-5a>¶
　恢復疆土朕思雲貴尚未可輕進必俟四川全定之¶
　後方圖進取但湖南地界南連粤西東扺江右安慶¶
　近長沙副将又已降賊兵船盡為賊有今惟當相機¶
　速取常徳以斷長沙後路使賊彼此不及應援更以¶
　將軍尼雅翰都統珠滿等統兵進逼長沙則長沙之¶
　賊非來降即棄城遁矣如此則賊膽自落百姓早得¶
　歸耕於我進取雲貴之師誠大有禆益也若不急行¶
　攻取使賊勢漸增妨民稼穡我兵深入芻糧轉運區¶
<pb:KR2c0009_WYG_004-5b>¶
　處倍難據理揆度如此兵在千里之外豈能遥為指¶
　示但民心業已動揺廣西音信又隔儻江西更有賊¶
　警勢必遣發禁旅不惟饋餉浩繁且恐兵民之心又¶
　生叵測爾等前出師時止言進取雲貴之期不過八¶
　月耳今賊猶未至而已叛之長澧常徳諸處乃亦欲¶
　待之八月設各處再有變者王将分兵以討否乎分¶
　之則兵單以次撲𠞰則馬疲矣為今之計惟先取常¶
　徳長沙以寒賊膽方為制勝王宜集衆議以行又¶
<pb:KR2c0009_WYG_004-6a>¶
諭曰比聞逆賊吳三桂身至常徳王所統兵馬稍加休¶
　息進取常澧之時狡冦知不能敵或出全力冒死以¶
　犯岳州武昌未可料也王若進兵當宻示将軍尼雅¶
　翰都統珠滿各於所往之地酌其近逺約定行期共¶
　圖前進庶㡬萬全其荆州武昌兩地軍機互相闗白¶
　務宜回顧武昌王等仍相機以行尋巡撫張朝珍奏¶
　　　至稱吳三桂兵水陸齊進将犯岳州宻遣賊二¶
　　　人潛入州城㕘将李國棟私行納欵¶
<pb:KR2c0009_WYG_004-6b>¶
　　乙亥大将軍順承郡王勒爾錦帥師抵荆州¶
　　庚辰耿精忠反執福建總督范承謨¶
　　　精忠素庸劣然好亂樂禍又為三桂煽惑見湖¶
　　　南用兵有異志謀據福建是日紿總督范承謨¶
　　　㑹議軍事至則執之遂舉兵范承謨罵賊不屈¶
　　　賊幽之巡撫劉秉政從賊杭州将軍圖喇以是¶
　　　月三十日奏¶
聞¶
<pb:KR2c0009_WYG_004-7a>¶
　　甲申¶
命諸臣薦舉人材¶
上諭吏部大兵進𠞰逆賊指日蕩平地方恢復之後即¶
　應設官撫綏民生料理事務頃以需人甚急已将漢¶
　軍堪用人員照該督撫所請發往軍前候用其漢人¶
　中素有清操及才能堪任繁劇者不拘資格著漢官¶
　大學士以下三品堂官以上據實保舉發往軍前與¶
　漢軍官員一體并用務期虚公舉薦有禆地方以副¶
<pb:KR2c0009_WYG_004-7b>¶
　朕廣攬人才之意¶
命副都統根特巴圖魯等援吉安袁州提督趙國祚駐¶
　　防南昌¶
　　　巡撫董衛國疏稱長沙張夏二賊欲犯江西袁¶
　　　州吉安地方有累卵之危請¶
勅江南江西總督及防守江寧諸将領大兵速赴江西¶
　　　相機𠞰守¶
上諭副都統根特巴圖魯現駐南昌若袁州吉安有警¶
<pb:KR2c0009_WYG_004-8a>¶
　即率領滿漢官兵𠞰禦長沙冇可乗之機亦相機以¶
　行根特巴圖魯前往則南昌空虚可慮令提督趙國¶
　祚即率官兵駐防¶
　　乙酉大将軍順承郡王勒爾錦奏官兵敗賊於彛¶
　　陵¶
　　　時逆賊萬餘水陸齊犯彛陵於江兩岸各列五¶
　　　營是月初四日官兵奮力擊敗之獲其船賊遁¶
　　　回宜都是日勒爾錦奏¶
<pb:KR2c0009_WYG_004-8b>¶
聞¶
　　壬辰¶
命内大臣希爾根為定南将軍禮部尚書哈爾噶齊副¶
　　之帥師赴江西¶
　　　䕶軍統領桑格㕘賛軍務吏部侍郎舒恕署前¶
　　　鋒統領及先遣往江西副都統根特巴圖魯席¶
　　　布亦同㕘軍務¶
　　總督蔡毓榮奏楊來嘉叛於穀城¶
<pb:KR2c0009_WYG_004-9a>¶
　　　襄陽總兵官楊來嘉於是月十五日叛欲挾榖¶
　　　城官兵遁入西山調南漳逰擊李文忠㑹兵代¶
　　　池文忠不從具文申報毓榮以¶
聞¶
上嘉文忠授以副将職銜¶
　　定緑旗官兵賞格¶
　　　先是¶
上諭兵部凡緑旗官兵効力行間立有破敵功績者理¶
<pb:KR2c0009_WYG_004-9b>¶
　應議叙給與官職賞賚¶
　　　部臣遵¶
㫖議凡緑旗官兵攻城克敵等功除已有定例議叙外¶
　　　如陣亡殉難官員自千總至兵丁例給䘏銀而¶
　　　提督以至衛千總向未議及其大小各官俱准¶
　　　蔭子弟而千把總微弁不與嗣後照級髙下俱¶
　　　准給䘏銀與蔭又如大兵所至之處或敵人堅¶
　　　壁相拒或大列陣勢相迎有能挺身先登以及¶
<pb:KR2c0009_WYG_004-10a>¶
　　　越衆衝鋒者各依論功次第授以守備千把總¶
　　　等官至如先躍敵船立功者各依船大小等第¶
　　　授以都司僉書守備千把總等官並各給賞銀¶
　　　有差以示鼓勵議上¶
從之著為令¶
諭都統覺羅巴爾布䕶軍統領伊勒都齊速赴武昌¶
　　　時武昌有警故令巴爾布伊勒都齊以文到日¶
　　　速赴武昌¶
<pb:KR2c0009_WYG_004-10b>¶
　　甲午¶
命副都統李林隆領兵赴襄陽¶
　　　林隆率漢軍官兵赴襄陽同都統范達禮協守¶
　　　令達禮總統如鄖陽等處有警達禮即酌量應¶
　　　援¶
　　将軍瓦爾喀奏克陽平闗¶
　　　時逆賊萬餘竊踞陽平闗布列營伍設伏守險¶
　　　是月十八日瓦爾喀同署前鋒統領穆占等率¶
<pb:KR2c0009_WYG_004-11a>¶
　　　　官兵進𠞰自野孤嶺直扺陽平奮勇衝擊擒斬¶
　　　　賊衆三千有餘復取陽平闗及三寨¶
　¶
　¶
　¶
　¶
　¶
　¶
<pb:KR2c0009_WYG_004-11b>¶
　¶
　¶
　¶
　¶
　¶
　¶
　¶
平定三逆方畧卷四¶
