# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.886617
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷二十九
<pb:KR2c0009_WYG_029-1a>¶
　欽定四庫全書¶
平定三逆方畧卷二十九¶
　　　康熙十六年三月戊寅¶
　命督捕理事官麻勒吉招撫孔四貞¶
　　　　時偽監軍道信勝將軍傅宏烈遺侍郎覺羅舒¶
　　　　恕書曰孔王女四貞曽向宏烈言無刻不以¶
太皇太后為念若降¶
　恩綸赦孫延齡罪封四貞為郡主則可以成事前定藩¶
<pb:KR2c0009_WYG_029-1b>¶
　　　　兵廢延齡推線國安為帥迨國安死又擁戴其¶
　　　　子成仁今復執成仁𨽻於四貞一切軍事悉四¶
　　　　貞主之舒恕以¶
　聞¶
　上諭兵部抄録侍郎舒恕等奏疏并傅宏烈移文發麻¶
　　勒吉俾招撫孔四貞仍令大學士撰勅與麻勒吉先¶
　　令録示四貞如果有意投誠再行頒勅¶
　　　己邜大將軍康親王傑書奏官兵復泉州¶
<pb:KR2c0009_WYG_029-2a>¶
　　　海賊偽將軍何祐等自興化敗遁復糾賊三萬¶
　　　餘固守泉州鄭錦又遣偽總統王進功率賊三¶
　　　千協守將軍拉哈達等率滿漢官兵進攻二月¶
　　　初九日拔其城逆賊潰遁我兵乘勝追𠞰多所¶
　　　斬獲¶
　　庚辰大將軍康親王傑書奏官兵復漳州¶
　　　時海賊鄭錦大敗于興化泉州遂爾喪膽棄漳¶
　　　州海澄而遁海澄偽副將孫紹芳漳州偽知府¶
<pb:KR2c0009_WYG_029-2b>¶
　　　程夢簡等相繼於軍前納欵將軍拉哈達等統¶
　　　率大兵于二月二十日抵漳州遂復府城及海¶
　　　澄等十縣閩地悉平傑書奏至¶
上降諭嘉之曰王統率官兵自衢州入仙霞關直抵福¶
　州𠞰撫並用所向克捷擊逐海賊收復全閩安輯百¶
　姓克奏膚功深為可嘉有功人員著議叙具奏¶
　　甲申¶
命大將軍康親王傑書分兵進潮州以署副都統莽依¶
<pb:KR2c0009_WYG_029-3a>¶
　　圖為鎮南將軍帥師進廣東¶
上諭議政王等曰今閩地悉定大將軍安親王圍困長¶
　沙已久將軍穆占復帥師進𠞰將軍鄂鼐統兵水陸¶
　赴岳殱滅呉逆蕩平諸㓂在此一舉康親王宜及兵¶
　威大振之時分遺官兵同耿精忠兵進取潮州其進¶
　𠞰留守機宜速議以聞又大兵分路進擊逆賊不暇¶
　窺贑其授署副都統莽依圖為鎮南將軍精簡士馬¶
　夹攻廣東以副都統額赫訥署副都統穆成額叅賛¶
<pb:KR2c0009_WYG_029-3b>¶
　軍務令侍郎舒恕量留甲兵同巡撫佟國禎總兵官¶
　哲勒肯鎮守贑州諸處至江西建昌諸處大兵俱已¶
　撤赴吉安簡親王軍士卒甚衆酌撥每佐領三人合¶
　在贑大兵令莽依圖共選每佐領六七人俟康親王¶
　所議俞㫖到贑即率之前進尋尚之信傅宏烈宻疏¶
　　　納欵劉進忠苖之秀各報投誠遂以之信等原¶
　　　疏抄發傑書令將軍拉哈達及耿精忠等速進¶
　　　廣東未幾傑書奏福建既平即欲親統大兵入¶
<pb:KR2c0009_WYG_029-4a>¶
　　　粤但省㑹重地未可輕離且自福至漳相距甚¶
　　　逺兵馬到彼必須休息恐遲至炎暑難以進師¶
　　　今漳汀見兵宻邇粤境宜選將士有馬者令將¶
　　　軍拉哈逹都統頼塔等率之同耿精忠先赴潮¶
　　　州後當繼遣官兵接應¶
上報可復¶
諭議政王等曰康親王大兵平閩人馬疲敝難以深入¶
　粤地令酌分官兵前赴潮州若劉進忠等迎降暫駐¶
<pb:KR2c0009_WYG_029-4b>¶
　彼地即移檄令尚之信知之仍趣莽依圖兵速進廣¶
　東¶
　　　　(臣/)謹按大兵初進閩中尚之信等皆聞風震¶
　　　　讋已有歸順之意然呉逆黨醜在粤者尚多¶
　　　　猶不免兩端觀望至是¶
皇上以海賊敗逃閩中底定且大兵分道進𠞰湖南逆¶
　　　　賊無暇窺贑州諸郡儻不乘機取粤恐賊兵¶
　　　　漸增據守要害則粤東既難猝下而心欲歸¶
<pb:KR2c0009_WYG_029-5a>¶
　　　　降者或亦因之中沮乃¶
命傑書遣兵赴潮莽依圖帥師入粤于是軍威大振賊¶
　　　　勢羣摧之信等遂率衆來投劉進忠等亦窮¶
　　　　廹歸順而粤東郡縣以次收復矣是皆¶
睿算昭灼知己知彼應機趨利無少遲疑之所致也¶
　　申飭諸將詳核官軍功罪¶
　　　兵部奏侍郎班廸等咨稱吉安兵士罪狀向無¶
　　　供詞今始訊問必須時日¶
<pb:KR2c0009_WYG_029-5b>¶
上諭前原任將軍赫業瓦爾喀等于蟠龍山為賊衝營¶
　一案並未審明口供確騐地方造具清冊兾圖朦溷¶
　今大將軍簡親王喇布等又將吉安軍情不行嚴審¶
　取供殊屬不合我國家從來軍法嚴明並無茍且怠¶
　玩之例嗣後各將軍應察明官軍功罪確騐地方取¶
　供造册以俟稽核若仍蹈襲故轍將統兵將軍等俟¶
　事平日嚴加議罪¶
　　甲午¶
<pb:KR2c0009_WYG_029-6a>¶
命送馬長沙軍前¶
上諭兵部今福建江西陜西俱已底定而諸將又分路¶
　進取湖南宜協助馬匹以資大兵王貝勒以下文武¶
　各官可酌量捐馬并撥内廐馬一千送赴長沙軍前¶
　每旗選賢能官二員令太僕寺卿温岱統之以行温¶
　岱等過南昌即啓聞大將軍安親王酌撥官兵于袁¶
　州萍鄉醴陵諸要地迎接沿途務保萬全温岱等直¶
　抵長沙交明始回¶
<pb:KR2c0009_WYG_029-6b>¶
　　乙未¶
諭尚之信等速迎大兵¶
　　　時尚之信傅宏烈各遣人宻疏請兵¶
上諭大將軍安親王圍困長沙已久將軍穆占復進定¶
　湖南將軍鄂鼐又赴岳州水陸夹攻逆賊呉三桂無¶
　暇窺粤且大將軍康親王令將軍拉哈達等統兵下¶
　潮州將軍莽依圖等亦率兵入粤之信宏烈其各率¶
　所部速迎王師協𠞰兇逆¶
<pb:KR2c0009_WYG_029-7a>¶
　　赦劉進忠等罪¶
　　　時原任潮州總兵官劉進忠碣石總兵官苖之¶
　　　秀遣人投誠大將軍康親王傑書以¶
聞¶
上命宥進忠之秀及標下官兵罪仍以進忠為潮州總¶
　　　兵官之秀為碣石總兵官隨大兵進𠞰尋授進¶
　　　忠征逆將軍¶
　　己亥¶
<pb:KR2c0009_WYG_029-7b>¶
命總督董衛國領兵𠞰賊¶
　　　衛國奏楊玉泰等孽盤踞宜黄樂安崇仁山谷¶
　　　中荼毒生民慘惡殊甚若不早為除剪勢必燎¶
　　　原(臣/)請親統標兵前往撲滅¶
上可之未幾衛國偕副都統尼滿提督趙頼總兵官許¶
　　　貞等率兵分𠞰敗賊於大嶺遂復樂安玉泰窮¶
　　　蹙率衆來降¶
　　壬寅¶
<pb:KR2c0009_WYG_029-8a>¶
命大將軍簡親王喇布戴罪圖功革参賛哈爾噶齊等¶
　　職隨軍自効¶
　　　時侍郎班迪等還自吉安以所察軍罪奏¶
聞¶
上諭大將軍簡親王喇布自至江西初無勞績圍困吉¶
　安日久不下賊遁又不能邀擊其令戴罪圖功叅賛¶
　哈爾噶齊巴爾堪等營壘失守情罪重大俱革職披¶
　甲自効副將軍希爾根年老衰憊其撤回南昌暫駐¶
<pb:KR2c0009_WYG_029-8b>¶
　將軍額楚臨陣指揮不舉發首遁者明係身先敗遁¶
　欲自掩己罪也其削去將軍叅賛姑留世職仍統江¶
　寧官兵戴罪圖功見在吉安叅賛大臣均不勝任其¶
　以都統勒貝䕶軍統領哈克三副都統布舒庫前往¶
　為参賛大臣更選八旗䕶軍參領及各王府長史共¶
　八員一同遣發為夸蘭大彼處所餘夸蘭大盡行汰¶
　去又吉安礮手俱未諳練每翼精選礮手二人發往¶
　軍前班迪等所訊軍狀姑俟事平再議¶
<pb:KR2c0009_WYG_029-9a>¶
　　癸邜¶
詔察殉難官員骸骨并妻子資送歸里¶
上諭吏户兵三部自呉三桂煽亂以來用兵地方文武¶
　官員或矢志固守勢窮莫支盡節封疆或身陷賊中¶
　堅貞不屈横被慘害或從容就義合家殉難視死如¶
　歸此皆為國捐軀克全忠節深為可憫其有骸骨未¶
　能歸𦵏妻子尚寄逺方孤苦無依更堪軫惻宜加恩¶
　䘏以慰忠魂其令各督撫察明凡殉難文武大小官¶
<pb:KR2c0009_WYG_029-9b>¶
　員骸骨并其妻子俱准動正項錢粮資送歸里以昭¶
　朕優䘏忠節至意¶
　　　　(臣/)謹按人臣服官受禄處無事之時則殚心¶
　　　　職守遇有事之日則為國捐軀此乃古今之¶
　　　　定義天地之常經也當呉三桂煽亂以來守¶
　　　　土官弁感¶
國家豢飬之恩忘身殉義情雖可憫要皆分誼當然¶
皇上乃于䘏典之外復命督撫察明收其遺骸資送其¶
<pb:KR2c0009_WYG_029-10a>¶
　　　　妻子歸里是誠¶
皇上勸忠之至意破格之殊恩凡為臣子者可不益思¶
　　　　報稱也哉¶
　　乙巳¶
命運紅衣礮赴長沙¶
　　　大將軍安親王岳樂等奏(臣/)軍中礮既皆小且¶
　　　復無多乞將吉安荆州或西安大礮運至長沙¶
　　　以便攻城疏入下議政王貝勒大臣集議議政¶
<pb:KR2c0009_WYG_029-10b>¶
　　　王等議曰方今時勢攻取長沙𠞰滅湖南逆賊¶
　　　最為要務宜撥新鑄大紅衣礮二十具令兵工¶
　　　二部官各一員驛送南昌至袁州令總督董衛¶
　　　國撥兵䕶送由袁州至長沙未設驛站令董衛¶
　　　國動支正項銀兩多僱夫役以備轉運俟温代¶
　　　至袁州即管領此礮與安親王所遣迎馬官兵¶
　　　偕行其送礮官員即令來還¶
上諭解送馬礮闗係重大將軍穆占其親統官兵赴袁¶
<pb:KR2c0009_WYG_029-11a>¶
　迎接儻未便親往可選同去大臣一員前來接應直¶
　達長沙勿致疎虞¶
命大將軍順承郡王勒爾錦勒兵臨江大將軍公圖海¶
　　勒兵逼漢中¶
　　　先是¶
上諭據荆州坐塘筆帖式報賊犯逺安旋復退回逆賊¶
　或因我兵進取長岳虚聲牽制亦未可知大將軍順¶
　承郡王勒爾錦等應作進兵之勢揚言渡江以疑賊¶
<pb:KR2c0009_WYG_029-11b>¶
　兵至是大將軍安親王岳樂等奏逆賊呉三桂糾聚¶
　　　賊衆死守長沙¶
上復令勒爾錦速勒兵臨江更令圖海整飭陜西滿漢¶
　　　官兵進扼漢中要路移檄聲言進兵以分賊勢¶
　　　儻機有可乘即行進𠞰¶
　　丙午總督董衛國奏官兵復吉安¶
　　　大兵圍困吉安日久賊粮匱勢蹙于是月二十¶
　　　一日夜出南門趨舟東竄我兵遂入城¶
<pb:KR2c0009_WYG_029-12a>¶
詔責大將軍貝勒尚善等¶
　　　先是尚善等報二月二十六日撥滿洲䝉古緑¶
　　　旗兵一千餘人由岳州送馬三千餘匹赴長沙¶
上諭大兵需馬甚殷非尋常比貝勒尚善等去賊甚近¶
　必審知萬無一失方行遣送然長岳之間路未甚通¶
　若逆賊阻截䕶兵力单難保無虞宜預約安親王遣¶
　兵相迎度兵且來然後發往且將軍鄂鼐率兵赴岳¶
　尚善所知或俟此兵到後更多添兵力俾無他慮方¶
<pb:KR2c0009_WYG_029-12b>¶
　可遣行今但以千兵䕶送如許衆馬殊為輕忽倘事¶
　出意外既於我不利且為賊資則是尚善明悞征勦¶
　大事尚善其速偵送馬消息以聞尋尚善等報官兵¶
　　　解馬於本月初八日抵七星臺遇賊伏兵為所¶
　　　邀奪¶
上命尚善等明白回奏尚善等引罪¶
上切責之曰尚善等統兵赴岳已歴三載糜餉勞師未¶
　獲寸土今又將送徃安親王軍前馬匹冒險遣發且¶
<pb:KR2c0009_WYG_029-13a>¶
　以少兵䕶行致中途被奪終為賊利貽悞大兵急需¶
　情罪匪輕宜即從重處分念其見在征𠞰姑俟事平¶
　察議未幾大將軍安親王岳樂以遣兵迎馬緩致中¶
　　　塗被刦奪亦具疏引罪¶
上復切責之曰𠞰滅逆賊惟馬是頼貝勒尚善等遺書¶
　預約三月初二日馬到長洛河而岳樂故失期約不¶
　遣兵往迎目覩戰馬數千盡為賊有大䘮軍資情罪¶
　甚大事平之日從重議罪¶
<pb:KR2c0009_WYG_029-13b>¶
　　　　(臣/)謹按長沙軍前戰馬缺少¶
皇上念大兵急需所關至鉅命撥三千餘匹由岳州送¶
　　　　長沙復¶
諭令尚善多遣官兵䕶行岳樂分發士卒迎取¶
廟畧指授備極周詳乃尚善僅撥千人付之羣馬令赴¶
　　　　長沙報至之日¶
皇上即預料中途必當有失隨降¶
諭尚善深以輕忽為咎尋果因將䕶力单來迎兵緩致¶
<pb:KR2c0009_WYG_029-14a>¶
　　　　所遣之馬為賊邀奪¶
皇上熟悉道里之可危早見事勢之必至¶
睿謨深慮抑何明且逺耶¶
命將軍莽依圖帥師速赴韶州額楚帥師速赴袁州¶
　　　時吉安既復尚之信又請迅發大兵¶
上諭大將軍簡親王等將王府佐領下兵及大兵内選¶
　有馬者每佐領三人速發贑州此兵到日將軍莽依¶
　圖等即選足每佐領七人速赴韶州仍與尚之信相¶
<pb:KR2c0009_WYG_029-14b>¶
　聞令立圖内應袁州乃安親王大兵後路其以滿兵¶
　每佐領四人以上及自安慶發往緑旗兵一千並付¶
　額楚俾赴袁州屯駐為安親王後繼前所送馬礮到¶
　袁州付與來迎官兵額楚仍添兵䕶至長沙至吉安¶
　親復簡親王可偕多諾統每佐領兵三人及自安慶¶
　發往緑旗兵五百人併城守官兵駐鎮吉安更撥每¶
　佐領兵一人添發贑州令侍郎舒恕統領防守其餘¶
　缺少馬械之兵并緑旗官兵付副將軍希爾根提督¶
<pb:KR2c0009_WYG_029-15a>¶
　　趙頼令回南昌整繕候調簡親王同理事官麻勒吉¶
　　酌遣幹辦人員齎諭招撫原任貴州提督李本深巡¶
　　撫曹申吉廣西提督馬雄將軍孫延齡等¶
　¶
　¶
　¶
　¶
　¶
<pb:KR2c0009_WYG_029-15b>¶
　¶
　¶
　¶
　¶
　¶
　¶
　¶
平定三逆方畧巻二十九¶
