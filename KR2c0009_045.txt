# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:39.189284
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷四十五
<pb:KR2c0009_WYG_045-1a>¶
　欽定四庫全書¶
平定三逆方畧卷四十五¶
　　　康熙十八年五月乙巳¶
　命調福建水師提督伯王之鼎為四川提督¶
　　　　時¶
　上以湖廣岳州水師總兵官萬正色諳習水性令其進¶
　　　　勦海冦特授為福建水師提督故以之鼎調補¶
　　　　四川¶
<pb:KR2c0009_WYG_045-1b>¶
　　　丁未¶
　詔理事官麻勒吉赴廣西暫轄定南王所屬兵士¶
　　　　将軍穆占奏廣西省城投誠偽将軍劉彦明徐¶
　　　　洪貞線成仁等仍為都統副都統令其總轄藩¶
　　　　下及緑旂之兵頗于事有益¶
　上諭劉彦明等所領投誠緑旂兵内有願歸農者皆令¶
　　歸農願入伍者撥入廣西經制兵内其定南王下舊¶
　　兵有老弱者裁去不必足從前三千之額數年以來¶
<pb:KR2c0009_WYG_045-2a>¶
　定南王官兵分散各處收聚甚難宜令督捕理事官¶
　麻勒吉前赴廣西暫行統轄定南王下藩兵有分散¶
　者令其察訪料理一切調度軍務㑹同将軍莽依圖¶
　等商議舉行其廣西文武各官弁定南王下各官職¶
　名麻勒吉俱察明繕册以聞劉彦明等為都綂副都¶
　綂之處俟冊到日再議¶
　　辛亥遣副将徐升耀賫¶
敕招撫王屏藩等¶
<pb:KR2c0009_WYG_045-2b>¶
　　　時升耀言願往招撫王屏藩呉之茂譚洪張起¶
　　　鳳等¶
上命加升耀都督僉事賫¶
敇招撫¶
諭王屏藩等勅曰自呉逆煽亂以來所在官民多被誘¶
　惑陷身賊中莫能自拔朕已洞悉情形屢頒勅諭廣¶
　示招徠開以自新之路念爾素受國恩必非甘于従¶
　逆或心存忠義遲囘有待或勢被驅迫歸化無由朕¶
<pb:KR2c0009_WYG_045-3a>¶
　甚憫焉兹湖南廣西俱經恢復各路兵馬齊進滇黔¶
　爾所悉知四川一隅皆朕赤子久罹兵燹不得早見¶
　太平每一念及殊多惻然特遣副将加都督僉事徐¶
　升耀前往宣布朕意爾其翻然改悟勿失機㑹率先¶
　來歸朕必赦其前愆論功叙録爾無懷疑畏勉圖後¶
　効以副朕定亂安民至意¶
　　癸丑¶
命遣官採購湖廣粮米運赴廣西¶
<pb:KR2c0009_WYG_045-3b>¶
　　　時因廣西官兵乏粮議政王等議請令兩廣督¶
　　　撫由廣東設䇿運粮¶
上諭不必自廣東輓運令遣户部賢能官二貟採買湖¶
　廣米運至廣西軍前其湖廣武岡諸處官兵亦令料¶
　理備辦¶
　　己未¶
命大将軍貝勒察尼治澧州以南軍事大将軍順承郡¶
　　王勒爾錦治荆岳彛襄諸處軍事¶
<pb:KR2c0009_WYG_045-4a>¶
　　　察尼奏(臣/)等前進荆岳彛襄諸處相隔漸逺調¶
　　　遣防守事宜必致有悞¶
上諭大将軍貝勒察尼等親統大兵往前進勦自澧州¶
　以南軍務聴大将軍貝勒察尼調度荆州岳州彛陵¶
　襄陽等處軍務聴大将軍順承郡王調度¶
　　辛酉調大将軍簡親王喇布等兵赴桂林¶
　　　将軍莽依圖奏桂林相近之兵請速調一支往¶
　　　駐桂林以張聲勢(臣/)俟副都統額赫訥兵至貴¶
<pb:KR2c0009_WYG_045-4b>¶
　　　縣即前赴横州以絶栁州南寧之路因遣人趣¶
　　　馬承廕郭義等速行薙髮¶
上命簡親王及穆占等兵内撥每佐領三人或四人遣¶
　　　一副都統率赴麻勒吉所令麻勒吉等統轄鎮¶
　　　守桂林¶
　　六月戊辰¶
詔雲南提督桑額率湖廣官兵進雲貴¶
　　　桑額奏新任湖廣提督暫駐彛陵請以彛陵官¶
<pb:KR2c0009_WYG_045-5a>¶
　　　兵𨽻其標下而湖廣提標官兵姑屬(臣/)綂領¶
上諭提督桑額隨大兵進取雲貴其湖廣提標官兵准¶
　入雲南提督標下俟底定之日仍囘楚中彛陵鎮標¶
　官兵准為湖廣提標至于隨桑額前往官兵方事勦¶
　賊收疆標下官員可各加銜一等兵卒可動正項錢¶
　粮賞賚以示鼔勵¶
　　壬申¶
詔誅叛弁趙天元¶
<pb:KR2c0009_WYG_045-5b>¶
　　　尚之信奏粤東之變起自新㑹江門江門水師¶
　　　之叛由于天元一人請以天元賜(臣/)使得明正¶
　　　其罪立置典刑¶
上諭趙天元不思圖報國恩乗粤西逆賊侵犯粤東首¶
　獻江門背叛致粤東變亂及粤東歸順後又従逆賊¶
　數犯疆圉今度不能免脱窘困至極方始來降情罪¶
　重大趙天元本係平南親王所屬之人王其立誅之¶
　　甲戌削都統覺羅巴爾布職¶
<pb:KR2c0009_WYG_045-6a>¶
　　　大将軍貝勒察尼等取巴爾布供辭以¶
聞¶
上命議政王貝勒大臣集議議政王等奏言都綂覺羅¶
　　　巴爾布自率大兵往湖廣以來並未前進効力¶
　　　因其怯懦削去㕘贊令其贖罪圖功乃身率大¶
　　　兵坐駐彛陵大兵既復岳州不乗賊中震駭之¶
　　　時探其虚實力行勦滅以贖前愆鎮荆山對壘¶
　　　之賊迄于逃遁竟未之知乃誑云分布官兵進¶
<pb:KR2c0009_WYG_045-6b>¶
　　　攻巧為飾辨又不親身追殺逸冦止遣夸蘭大¶
　　　二人前往其後令巴爾布率領官兵攻取辰州¶
　　　又遲囘瞻顧遷延時日竟不速進致賊復踞辰¶
　　　龍闗得為守備巴爾布怯懦退縮一步不能前¶
　　　進貽悞大事失機甚多今奉¶
㫖取供巴爾布又不即行認罪據實供招反為巧飾殊¶
　　　失大臣之體宜將巴爾布都統阿逹哈哈畨佐¶
　　　領及所加之級盡行削去羇繫荆州彼所襲其¶
<pb:KR2c0009_WYG_045-7a>¶
　　　父拜他喇布勒哈畨與應襲之人承襲¶
上報可¶
　　乙亥大将軍順承郡王勒爾錦奏請增兵¶
上責之¶
　　　勒爾錦奏前者渡江已簡兵士有馬者攜往所¶
　　　留守彛陵諸處兵並屬頂補多係無馬今平定¶
　　　疆土兵力單弱請悉以所有前鋒䕶軍調益(臣/)¶
　　　軍¶
<pb:KR2c0009_WYG_045-7b>¶
上諭前令順承郡王等固守荆襄諸處而順承郡王遣¶
　貝子凖逹都統根特等率兵前守荆彛今撤還順承¶
　郡王至荆彛令平定歸州巴東乃復請益前鋒䕶軍¶
　惟于身之所在必欲厚其兵力所奏殊屬不合念見¶
　在進兵平定疆土除将軍噶爾漢等所綂進𠞰兵外¶
　其荆彛諸處所在之兵許酌量調往¶
　　戊寅尚之信奏偽将軍馬承廕等來降¶
　　　承廕于五月二十六日率偽将軍郭義偽總兵¶
<pb:KR2c0009_WYG_045-8a>¶
　　　齊人龍及偽文武官&KR0819;勅印來降之信以¶
聞¶
　　壬午將軍噶爾漢奏暫撤還大兵¶
上責之¶
　　　噶爾漢奏(臣/)等率領官兵逼臨賊境見山髙路¶
　　　狹小谿甚多草木叢塞今值六月時多霪雨若¶
　　　山水暴下則魚貫之兵必至斷絶不能相顧矣¶
　　　且挽運亦難是以暫撤兵衆俟木落水涸更率¶
<pb:KR2c0009_WYG_045-8b>¶
　　　官兵先滅山冦續取興安¶
上諭噶爾漢自任将軍以來初無勞績惟閒住襄均諸¶
　處今當逆賊震動之時遣噶爾漢㑹同提督等𠞰滅¶
　山冦或有克取興安之機酌便而行乃不率兵破賊¶
　以圖報効反稱草木叢塞竟以兵還若此當草木未¶
　盛之先亦曾効力前進否噶爾漢不行努力以贖前¶
　愆反規避退兵殊屬不合即行嚴察議處但見在統¶
　兵進勦俟大兵旋日察議又近日陜西大将軍圖海¶
<pb:KR2c0009_WYG_045-9a>¶
　奏稱四川逆賊出寶鷄立營則興安之地已空噶爾¶
　漢其綂兵而前擊破賊冦規復興安諸處毋失機宜¶
　　甲申¶
詔大将軍簡親王喇布等罷發桂林兵仍與安親王岳¶
　　樂約兵𠞰賊¶
　　　先因馬承廕郭義等尚未投誠¶
上命喇布及将軍穆占等撥每佐領兵或三人或四人¶
　　　遣一副都統率往桂林至是喇布奏稱分兵發¶
<pb:KR2c0009_WYG_045-9b>¶
　　　往桂林鎮守永州則臣等所部進𠞰之兵力殊¶
　　　單弱¶
上諭今馬承廕郭義等俱已投誠則平南親王及将軍¶
　莽依圖等兵皆可逹桂林簡親王等不必分兵發往¶
　仍與安親王約𠞰殺賊冦¶
　　戊子¶
敇大将軍公圖海等速取漢中興安平定四川¶
　　　先是提督趙良棟奏稱湖南已經平定應復漢¶
<pb:KR2c0009_WYG_045-10a>¶
　　　中興安(臣/)願獨當一路展竭愚忠以圖自効¶
上命圖海等確議至是圖海等奏稱棧道驛門鎮各口¶
　　　逆賊率衆來犯據險為營今令提督趙良棟進¶
　　　臨武寨相機而行俟(臣/)等擊破驛門鎮諸處賊¶
　　　壘如有進取之機酌量分道而行¶
上諭湖南逆賊大敗困蹙遁走大将軍安親王簡親王¶
　等三路進發平定武岡新寧諸處𠞰殺賊冦貝勒察¶
　尼等進取辰州順承郡王及将軍噶爾漢等亦従鄖¶
<pb:KR2c0009_WYG_045-10b>¶
　陽彛陵規定蜀賊又馬承廕郭義等並皆薙髮廣西¶
　已平平南親王将軍莽依圖等亦統兵進𠞰今逆賊¶
　震懾正當勦撫並用之時大将軍圖海與将軍總督¶
　提督等共議亟殱侵犯寶鷄之賊恢復漢興以平蜀¶
　地¶
　　　　(臣/)謹按蜀中山峻谷深道里阻陿地實至險¶
　　　　從來不逞之徒多據為窟穴不易削平是時¶
　　　　湖南逆賊潰遁諸路進兵¶
<pb:KR2c0009_WYG_045-11a>¶
皇上料蜀冦聞風必皆震慴若不應機疾進使賊得屯¶
　　　　聚一隅據守要害恐蕩平之績非旦夕可致¶
　　　　爰¶
命圖海等率師迅邁收復蜀疆迨圖海等奏稱賊毁偏¶
　　　　橋道途有梗将軍張勇提督孫思克等又請¶
　　　　姑止進兵¶
皇上概弗之許仍下詔嚴趣于是諸将帥始部勒士馬¶
　　　　分路並發果奪其闗隘殱厥渠豪蜀境悉平¶
<pb:KR2c0009_WYG_045-11b>¶
　　　　直抵雲貴¶
皇上洞察賊形深悉機勢以萬全之慮為必勝之謀¶
睿畧淵謨誠諸将帥所不能仰窺萬一者矣¶
　　己丑¶
詔撤福建内府佐領官兵¶
　　　大将軍康親王傑書等奏閩中濱海要汛及墩¶
　　　臺營寨俱緑旂官兵防守滿洲大兵惟駐形勢¶
　　　之地相為聲援滿洲兵數頗多宜酌量撤還¶
<pb:KR2c0009_WYG_045-12a>¶
上諭滿兵既云宜撤當如奏撤囘但海氛未靖止先撤¶
　内府佐領官兵一千俟此兵到日再議發往更代¶
　　庚寅¶
詔大将軍安親王岳樂等分路進兵¶
　　　時侍郎宜昌阿等至湖廣傳¶
諭諸大将軍等酌議撤兵大将軍貝勒察尼奏言(臣/)察¶
　　　見在進征常徳桃源䕶軍每佐領各五人有餘¶
　　　驍騎兵毎佐領各七人有餘漢軍共一千二百¶
<pb:KR2c0009_WYG_045-12b>¶
　　　餘人緑旂兵共二萬七千餘人其兵足以前進¶
　　　所有在常徳者外藩䝉古兵四百餘人在澧州¶
　　　者外藩䝉古兵二千三百餘人應行撤還松滋¶
　　　宜都驍騎兵五百人漢軍一百人緑旂兵四百¶
　　　餘人足以鎮守疆圉二處所有外藩䝉古兵五¶
　　　百人亦應撤還其在岳州滿兵每佐領各三人¶
　　　有餘漢軍共三百餘人俱撤還荆州并入荆州¶
　　　兵内共成每佐領五人之數俾之鎮守其餘滿¶
<pb:KR2c0009_WYG_045-13a>¶
　　　兵每佐領各二人有餘鎮守荆州外藩䝉古兵¶
　　　二千餘人鎮守岳州外藩䝉古兵六百人亦俱¶
　　　應撤還大将軍簡親王喇布奏稱烏拉寧古塔¶
　　　之兵宜遵¶
㫖撤還但新寧諸處見有賊冦請暫留烏拉寧古塔兵¶
　　　一千二百餘人(臣/)等二支之兵合而為一毎佐¶
　　　領兵各十一人有餘于其中選毎佐領八人及¶
　　　緑旂官兵一萬二千餘人率之前往與安親王¶
<pb:KR2c0009_WYG_045-13b>¶
　　　相期進勦新寧賊冦俟破賊之後烏拉寧古塔¶
　　　兵即行撤還其永州宜撥滿兵無馬者每佐領¶
　　　三人緑旂兵二千人鎮守令總兵官蔡元等率¶
　　　緑旂官兵三千五百人鎮守全州其兩支外藩¶
　　　䝉古兵一千七百餘人應行撤還大将軍安親¶
　　　王岳樂奏稱(臣/)所統䕶軍驍騎兵每佐領共十¶
　　　五人䝉古兵一百餘人簡親王等既進取新寧¶
　　　(臣/)當率每佐領兵各十一人緑旂官兵一萬人¶
<pb:KR2c0009_WYG_045-14a>¶
　　　與簡親王相期進勦武岡東口之賊其衡州宜¶
　　　留毎佐領滿兵各一人緑旂兵一千二百人總¶
　　　兵官張忠標兵二千人防守寳慶宜留毎佐領¶
　　　滿兵各一人緑旂兵一千人防守岳州宜撥每¶
　　　佐領滿兵各二人前往與鎮守岳州緑旂官兵¶
　　　協同防守其外藩䝉古兵應行撤還簡親王等¶
　　　儻不進取新寧其前欲攜往進勦緑旂官兵一¶
　　　萬二千餘人及得勝等礮祈發(臣/)軍前以便攻¶
<pb:KR2c0009_WYG_045-14b>¶
　　　勦武岡新寧東口賊冦¶
上諭安親王兵可兩路進取武岡東口簡親王等兵與¶
　安親王兵約期進取新寧破新寧賊後烏拉寧古塔¶
　兵聴令發還貝勒察尼等兵攻取辰州等處蕩滅冦¶
　賊衡永荆岳諸地俱如所奏留兵鎮守其諸處撤還¶
　滿州䝉古兵俱令大臣官員沿途嚴加鈐束¶
詔送馬至武昌¶
上諭兵部爾部見飼馬匹及營驛之馬可選擇二千如¶
<pb:KR2c0009_WYG_045-15a>¶
　　例送至武昌令善加芻秣備用¶
　¶
　¶
　¶
　¶
　¶
　¶
　¶
<pb:KR2c0009_WYG_045-15b>¶
　¶
　¶
　¶
　¶
　¶
　¶
　¶
平定三逆方畧卷四十五¶
