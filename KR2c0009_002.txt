# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.423356
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷二
<pb:KR2c0009_WYG_002-1a>¶
　欽定四庫全書¶
平定三逆方畧巻二¶
　　　康熙十三年正月戊辰遣都統覺羅巴爾布䕶軍¶
　　　統領伊勒都齊額司泰率䕶軍驍騎先赴荆州¶
　　　　巴爾布等將行¶
　上諭之曰頃侍衛阿爾賽自荆州馳還奏稱彼土隣境¶
　　居民震恐爾等兼程馳赴能早至荆州則兵民可安¶
　　然勿以行急致使馬疲仍宜酌量以行儻楚省告警¶
<pb:KR2c0009_WYG_002-1b>¶
　　可簡肥馬速進俟到荆州之後即諸將領及綠旗官¶
　　兵馬匹足供爾兵騎乘亦可保固地方矣時前鋒統¶
　　　　領碩岱領兵已起行傳¶
　諭亦如之¶
　命副都統科爾崑移駐西安¶
　　　　先是科爾崑奉¶
　命駐防太原尚未行至是¶
　上以西安官兵既調往四川故有是¶
<pb:KR2c0009_WYG_002-2a>¶
命隨¶
諭總督哈占曰今副都統科爾崑領兵将往西安俟將¶
　軍赫業等至漢中與将軍瓦爾喀同進四川如漢中¶
　必須守衛或令科爾崑之兵駐鎮或另行遣調爾可¶
　同科爾崑與西安副都統酌議以行尋又¶
諭将軍瓦爾喀曰朕思賊兵必犯巴蜀爾所部官兵為¶
　數無多應戰應守宜熟籌以行爾須兼程前進當即¶
　令将軍赫業瑚里布等率領大兵隨後為爾應援又¶
<pb:KR2c0009_WYG_002-2b>¶
諭将軍赫業瑚里布瓦爾喀等京城所發官兵聴赫業¶
　瑚里布統轄西路官兵聴瓦爾喀統轄兩軍㑹合時¶
　毋得各分彼此致有不睦須同心協力以副委任之¶
　意¶
　　癸酉¶
命提督桑額領兵援沅州¶
　　　先是月朔總督蔡毓榮奏賊兵已抵清浪逼近¶
　　　沅州亟請大兵馳救¶
<pb:KR2c0009_WYG_002-3a>¶
上因諭毓榮及鄂善桑額等聞賊兵逼近沅州爾等前¶
　曾屢奏已調遣兵官徐治都李之蘭等率兵應援何¶
　至今未報到沅可速遣往督提俱在荆州沅州要地¶
　豈可獨委總兵官崔世祿一人應令桑額領兵疾馳¶
　赴沅協同固守蔡毓榮等亦宜酌量以行大兵不久¶
　即至¶
　　　　(臣/)謹按沅州為滇黔門户堅守沅州賊可坐¶
　　　　困是時督提俱在荆州誠使分兵捲甲以馳¶
<pb:KR2c0009_WYG_002-3b>¶
　　　　援世祿姑勿與戰而凴城據險遏其䦨出之¶
　　　　路以俟大師之至人心益固而勢自倍矣¶
聖明洞鑒深以獨委世祿為失䇿已早知其有他變而¶
　　　　沅州尋陷果如¶
上諭自是諸將稟¶
成謨無不捷而違則輒誤如神之智豈師武臣所能及¶
　　　　萬一哉¶
宣諭京師居民¶
<pb:KR2c0009_WYG_002-4a>¶
上諭兵部近聞京城小民驚恐欲於城外西山處所遷¶
　移逃避殊非朕撫安百姓之意前已有㫖止令緝獲¶
　假稱朱三之楊起隆與良民毫無干預並無驅逐居¶
　民令移居城外之事即昨暫閉城門因有人舉首楊¶
　起隆潜蔵大城之内故行嚴緝非有他故爾百姓勿¶
　妄聽訛言致生疑慮宜各安生業貿易居住如平時¶
　爾部即轉行五城御史順天府宛大二縣作速刋示¶
　通行曉諭¶
<pb:KR2c0009_WYG_002-4b>¶
　　江南江西總督阿席熙請發兵援湖廣止之¶
　　　阿席熙請調所屬官兵以備楚省告警即遣發¶
　　　應援¶
上諭大兵不日抵楚兩省官省不必遣發江南沿海瀕¶
　江甚屬要害俱應有備其江西水陸皆與楚閩接壤¶
　尤宜固守阿席熙其飭令鎮將整頓兵馬於封疆扼¶
　要所在加意偵探嚴防¶
　　　　(臣/)謹按時閩逆尚未蠢動兩江晏然分其兵¶
<pb:KR2c0009_WYG_002-5a>¶
　　　　以援楚似便而¶
睿慮周詳誠以江西宻邇楚閩固不可以不豫防而江¶
　　　　南財賦甲天下國用之所取資嚴兵以守所¶
　　　　以安民心而壮軍實也厥後江西擾亂浙東¶
　　　　亦弗寧而江南一隅獨屹立其間雖賊薄徽¶
　　　　州旋即潰散民得免兵革竭其力於畎畆以¶
　　　　佐公家而諸道之供億大半賴之豈非其兵¶
　　　　足以衛民而不䡖於調發之所致哉¶
<pb:KR2c0009_WYG_002-5b>¶
廟堂神筭盖相天下地利之所急而安定之於未然有¶
　　　　如此¶
　　乙亥大將軍順承郡王勒爾錦帥師之湖廣將軍¶
　　赫業帥師之四川¶
　　　先是勒爾錦等将行¶
上面諭之曰行軍之要惟得民心為至要耳所過冝厚¶
　加撫恤嚴禁侵掠誠能無犯及秋毫則百姓獲安矣¶
　至吾兵士暴露良苦亦宜拊循其進止處所謹設斥¶
<pb:KR2c0009_WYG_002-6a>¶
　堠善自周防勿懈也南方卑濕念吾軍士逺役或不¶
　能其水土猝有疾病可致良醫予善藥好䕶視之有¶
　能立勲績者即向所司支給賞賚勿致踰時是日¶
上御太和殿内閣大學士捧¶
敕印授勒爾錦¶
勅曰兹以吳三桂背恩反叛煽亂雲貴爰發禁旅聲罪¶
　致討特命爾多羅順承郡王勒爾錦為寧南靖㓂大¶
　将軍同多羅貝勒察尼都統鄂鼐覺羅巴爾布覺羅¶
<pb:KR2c0009_WYG_002-6b>¶
　珠滿伯伊里布䕶軍統領伊勒都齊額司泰前鋒統¶
　領碩岱等統領官兵前往征勦凡事與貝勒察尼等¶
　酌定方畧㑹議而行其進勦事宜緩則奏聞而進如¶
　有急應進兵機㑹或有一路或應分路與衆商確進¶
　取仍将進兵情形具疏奏聞毋謂自知不聽衆言毋¶
　謂兵強䡖視逆㓂嚴加偵探毋致疎虞抗拒不順者¶
　戮之有先被賊脅從大兵一到即時迎降者俱免誅¶
　戮有能擒殺賊渠投誠者分别陞賞須嚴禁兵将申¶
<pb:KR2c0009_WYG_002-7a>¶
　明紀律凡經過地方毋得搔擾百姓歸順良民加意¶
　撫恤務體朕定亂救民之意其行間將領功績及重¶
　罪俱察實紀明彚奏各官有犯小處當即處分至於¶
　驍騎校䕶軍校以下無論大小罪過俱商酌徑行處¶
　分収取雲貴勦蕩逆賊地方平地之後酌駐兩省要¶
　地具奏候㫖爾等受兹重任宜益殚竭心力蚤奏膚¶
　功欽哉内閣學士捧¶
勅印授赫業¶
<pb:KR2c0009_WYG_002-7b>¶
勅曰兹以吳三桂背恩反叛煽亂雲貴爰發禁旅聲罪¶
　致討特命爾都統赫業為安西將軍䕶軍統領瑚里¶
　布為副将軍同署前鋒統領穆占副都統延布統領¶
　官兵由漢中府至四川㑹同將軍瓦爾喀等進勦緩¶
　則奏聞而進如有急應進兵機㑹與衆商確即行仍¶
　将進兵情形具疏奏聞凡事與将軍瓦爾喀署前鋒¶
　統領穆占副都統延布㑹議而行毋執已見不謀而¶
　動毋謂兵強輕視逆㓂嚴加偵探毋致疎虞抗拒不¶
<pb:KR2c0009_WYG_002-8a>¶
　順者戮之有先被賊脅從大兵一至即時迎降者俱¶
　免誅戮有能擒殺賊渠投誠者俱與分别陞賞須嚴¶
　禁兵將申明紀律凡經過地方毋得騷擾百姓歸順¶
　良民加意撫恤務體朕定亂救民之意其行間将領¶
　功罪俱察實紀明彚奏有犯小過者當即處分至於¶
　驍騎校䕶軍校以下除死罪外其餘大小罪過俱與¶
　衆將商確徑行處分収取雲貴勦蕩逆賊地方平定¶
　之後具奏候㫖爾等受兹重任宜殫竭心力蚤奏膚¶
<pb:KR2c0009_WYG_002-8b>¶
　功欽哉勒爾錦赫業跪受畢¶
上親行告類之禮次祭旗纛畢還出西長安門王以下¶
　　　副都統以上俱令乘馬馳而過¶
上目送之復遣内大臣禮兵二部大臣餞於郊外¶
　　己夘發察哈爾兵駐防兖州¶
　　　副都統瑪哈逹往駐兖州至是添發察哈爾前¶
　　　鋒䕶軍驍騎兵往與瑪哈達同防守¶
　　庚辰¶
<pb:KR2c0009_WYG_002-9a>¶
命大将軍順承郡王勒爾錦遣兵先赴荆州¶
　　　總督蔡毓榮奏至稱賊于十二月二十九日陷¶
　　　沅州總兵官崔世祿被執澧辰路梗楚疆危急¶
上覽奏令順承郡王於所領兵内每佐領先出驍騎二¶
　　　名以都統一員率之繼都統巴爾布之兵速往¶
　　　荆州并令都統巴爾布䕶軍統領伊勒都齊額¶
　　　司泰等於所領䕶軍内簡選肥馬以䕶軍統領¶
　　　一員率之繼前鋒統領碩岱之兵並馳赴荆州¶
<pb:KR2c0009_WYG_002-9b>¶
命都統尼雅翰為鎮南将軍駐防安慶¶
　　　調往駐兖州副都統瑪哈逹俱往安慶其前發¶
　　　兖州察哈爾官兵以副都統席布領之亦赴安¶
　　　慶¶
　　癸未¶
命副都統根特巴圖魯駐防兖州¶
諭兵部宣諭湖廣軍民¶
　　　時大将軍雲集楚省¶
<pb:KR2c0009_WYG_002-10a>¶
上因諭兵部近因吳三桂背恩反叛已遣大兵前往征¶
　勦聞楚省百姓有先驚避者輕離家室恐致失所朕¶
　心深為憫念向来大兵紀律嚴明所過並無騷擾今¶
　寧南靖㓂大将軍啟行朕復面加誡諭務令秋毫無¶
　犯安輯地方逆㓂煽亂不過一隅大兵到日立見蕩¶
　平該地方軍民人等俱係朕之赤子遣發大兵原以¶
　衛民何必妄生驚恐著地方官廣行宣諭俾其各安¶
　生理勿致流離以副朕定亂安民之意爾部即行湖¶
<pb:KR2c0009_WYG_002-10b>¶
　廣督撫提鎮等官通行曉諭¶
　　甲申調徳州諸軍從将軍尼雅翰赴安慶¶
　　　徳州滄州及順義等十處駐防滿兵四百名調¶
　　　集徳州¶
命尼雅翰将之尼雅翰等尋奏請増兵竟往武昌俟王¶
　　　師克定湖廣(臣/)願率兵從廣西進取議政王貝¶
　　　勒大臣集議令尼雅翰席布仍領徳州等十二¶
　　　處官兵往兖州與瑪哈逹㑹兵分而為三擇馬¶
<pb:KR2c0009_WYG_002-11a>¶
　　　肥者尼雅翰席布領之先往安慶其察哈爾兵¶
　　　亦同往餘兵以根特巴圗魯領之防守兖州議¶
　　　入¶
報可尼雅翰臨授之¶
勅印令瑪哈達席布同預㕘贊軍務¶
　　丁亥¶
命江寧将軍額楚鎮海将軍王之鼎遣兵駐防安慶¶
　　　侍衛夸塞自荆州馳還奏偏沅巡撫盧震棄長¶
<pb:KR2c0009_WYG_002-11b>¶
　　　沙奔岳州¶
上諭安慶居上㳺為江南要地令将軍額楚遣副都統¶
　一員領滿兵千名由陸路往王之鼎於漢軍暨綠旗¶
　兵内合選千名遣副都統一員酌領沙船由水路往¶
　尼雅翰將徳州滄州及瑪哈逹之兵共選六百人速¶
　抵安慶即以尼雅翰統之¶
命都統覺羅珠滿将兵速赴武昌¶
上諭珠滿聞巡撫盧震已棄長沙奔向岳州朕念武昌¶
<pb:KR2c0009_WYG_002-12a>¶
　重地不可不豫為防守爾可率兵急往如有賊至務¶
　期保固地方賊勢儻衆勿輕與戰或武昌無警即於¶
　岳州以北水路要地駐防又¶
諭大將軍順承郡王勒爾錦比聞長沙巡撫盧震棄城¶
　向岳州來朕念武昌為省㑹要地已令都統珠滿率¶
　兵急往防禦王将所部䕶軍毎佐領撥一人速赴珠¶
　滿軍前王師抵楚後如武昌無事可與貝勒㑹同将¶
　珠滿之兵酌量調遣又¶
<pb:KR2c0009_WYG_002-12b>¶
諭副都統瑪哈逹俟將軍尼雅翰至兖州選兵去後爾¶
　將所餘官兵分領其半隨往江寧與將軍額楚同守¶
　其餘官兵留與㕘領噶篤渾沙納哈仍駐兖州馬若¶
　疲痩則向河漕諸臣辦取船艘星夜速往其馬仍由¶
　陸路前去毋至遲緩¶
　　戊子¶
命副將軍瑚里布等速進四川¶
　　　先是¶
<pb:KR2c0009_WYG_002-13a>¶
上諭瑚里布署前鋒統領穆占爾等率領前鋒䕶軍兼¶
　程疾赴西安或軍中馬有疲乏者即取西安綠旗官¶
　兵馬匹馳行儻更不足取滿洲官兵馬匹即以爾等¶
　所留馬補給之可追及將軍瓦爾喀繼進四川與瓦¶
　爾喀合兵之後何處設防何處駐劄爾等相機區畫¶
　如有可進雲南之機必俟將軍赫業定議以行至是¶
　　　四川巡撫羅森遣人奏言蜀省軍心頗懐&KR0157;貳¶
上恐有意外之虞隨令瑚里布穆占輕騎速進并¶
<pb:KR2c0009_WYG_002-13b>¶
諭赫業瓦爾喀副都統佛尼勒等大兵進川之後宜一¶
　切加意毖慎勿得玩忽其軍中行止當謹嚴斥堠勿¶
　墮詭計又¶
諭總督哈占以秦中綠旗官兵當拊循得冝更加鼓勵¶
　兵將保障地方¶
命海澄總兵官馬化麟提督四川軍務¶
　　　時四川提督鄭蛟麟補授鑾儀衛使以化麟代¶
　　　之尋以道梗不得進¶
<pb:KR2c0009_WYG_002-14a>¶
命蹔留荆州軍前¶
申諭京師居民¶
上諭兵刑二部近自逆犯楊起隆詐稱朱三煽惑愚民¶
　潜謀不軌其黨相繼緝獲俱經審明重者正法其株¶
　連者業行省釋除首逆楊起隆張子房金玉環鄭得¶
　勝仍嚴緝務獲外其餘黨與㮣從寛免緝以後著改¶
　行從善恪遵法紀勿得自干憲典軍民人等俱宜各¶
　安生業不得聽信訛言自生疑懼旁人亦不得妄行¶
<pb:KR2c0009_WYG_002-14b>¶
　捜拿首告借端嚇詐擾害善良爾二部即出示通行¶
　曉諭¶
　　己丑前鋒統領碩岱兵抵荆州¶
命副都統佟國瑤為鄖陽總兵官¶
上諭兵部鄖陽地介三省中多曠土山谷扼塞姦民易¶
　於嘯聚恐有竊伏其間與賊應和者又逆賊或乘間¶
　侵犯令副都統佟國瑶為總兵官駐防彈壓¶
　　　　(臣/)謹按鄖陽地曠而險¶
<pb:KR2c0009_WYG_002-15a>¶
皇上洞悉形勢設使置鎮使三省犬牙相錯之區屹然¶
　　　　有重防所以洪福後雖内叛尋至奔逃賊始¶
　　　　終不敢窺鄖况荆襄有屏蔽之勢雲夔有控¶
　　　　制之形其資捍衛者更大也¶
　　鄭蛟麟譚洪羅森吳之茂以四川叛從賊¶
　　　時陜西總督哈占奏至稱四川總督鄭蛟麟與¶
　　　川北總兵官譚洪合謀反叛洪為偽川北将軍¶
　　　蛟麟為偽總督将軍川湖總督蔡毓榮尋亦馳¶
<pb:KR2c0009_WYG_002-15b>¶
　　　奏四川巡撫羅森總兵官吳之茂背恩從賊聲¶
　　　言兵一出漢中一下䕫州隨調尋陵總兵官徐¶
　　　治都仍回原汛以備不虞¶
　　庚寅¶
命都統席卜臣為鎮西將軍往守西安¶
上諭議政王等大兵進𠞰四川秦省為接壤要地其授¶
　都統席卜臣為鎮西將軍接濟大兵保守西安等處¶
　令副都統巴喀徳業立偕往¶
<pb:KR2c0009_WYG_002-16a>¶
命原任浙江總督趙國祚提督江南軍務阿思哈尼哈¶
　　畨王永譽提督河南軍務¶
　　　時江西河南各増設提督一員以資調發應援¶
　　　故也¶
　　辛夘遣近侍納爾泰至荆州¶
　　　時¶
上命納爾泰傳¶
諭總督蔡毓榮鄂善提督桑額等近所屬地方雖有淪¶
<pb:KR2c0009_WYG_002-16b>¶
　陷爾等不必懐憂朕聞爾等戮力共保荆州甚為可¶
　嘉俟王師之至恢復疆宇是即爾等之功前鋒統領¶
　䕶軍統領續當即至或馬匹疲痩可以馬助之芻茭¶
　之屬豫儲勿悞¶
　　提督桑額總兵官馬邦寧領兵赴常徳¶
　　壬辰錄用投誠官兵¶
上諭兵部各省投誠官兵有堪効力者准入督撫標下¶
　量材錄用¶
<pb:KR2c0009_WYG_002-17a>¶
命副都統科爾崑領兵赴漢中¶
　　　兵部奏先奉¶
上命副都統科爾崑兵駐防西安今鎮西将軍席卜臣¶
　　　已奉¶
命往西安行守科爾崑之兵應前往漢中并遣漢軍副¶
　　　都統吳國禎率領漢軍毎佐領兵二人以益科¶
　　　爾崑之兵自後繼進¶
上從之又¶
<pb:KR2c0009_WYG_002-17b>¶
諭將軍瓦爾喀副都統佛尼勒爾等乆歴戎行素稱諳¶
　練朕可無西顧之憂但大兵至蜀或綠旗已叛官兵¶
　或吳逆偽屬官兵有来降附者隨宜撫納仍應宻為¶
　防閑其嚴設巡哨整飭營壘爾等自能周知無庸冄¶
　諭兵部郎中託必泰前奉使往蜀今鄭蛟麟既叛度¶
　必覊遲不還爾等或令人持書往諭大畧言爾雖反¶
　叛朝廷猶念從前効力著有成勞一時出於迫脅固¶
　不可知爾在京子孫家産並未按法収繫可将託必¶
<pb:KR2c0009_WYG_002-18a>¶
　　泰速行遣還否則大師壓境克復城池將悔莫及矣¶
　　至綠旗兵叛官兵相機招撫在爾便宜行之¶
　¶
　¶
　¶
　¶
　¶
　¶
<pb:KR2c0009_WYG_002-18b>¶
　¶
　¶
　¶
　¶
　¶
　¶
　¶
平定三逆方畧卷二¶
