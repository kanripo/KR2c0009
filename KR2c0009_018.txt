# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.701043
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷十八
<pb:KR2c0009_WYG_018-1a>¶
　欽定四庫全書¶
平定三逆方畧卷十八¶
　　　康熙十四年八月戊午¶
　命大將軍貝勒洞鄂等接應漢中兵¶
　　　　總督哈占奏前聞將軍席卜臣等兵出漢中屯¶
　　　　洋縣隨遣人偵探今據報席卜臣果離漢中但¶
　　　　不知歸自何路(臣/)已啟知大將軍貝勒等一面¶
　　　　&KR0702;將軍佛尼勒停止進兵¶
<pb:KR2c0009_WYG_018-1b>¶
　上諭佛尼勒分兵六百與駐守寳鷄副都統阿爾祐兵¶
　　共為一軍令阿爾祐統轄嚴防棧道諸險要餘兵著¶
　　佛尼勒鄂㤗等領至西安如得席卜臣等歸路確信¶
　　即以兵往迎大將軍貝勒洞鄂等見統大兵駐秦省¶
　　作何接應席卜臣等俾全軍而歸與總督哈占等籌¶
　　度以行¶
　　　己未¶
　詔責總督哈占¶
<pb:KR2c0009_WYG_018-2a>¶
　　　哈占奏興安叛兵已與蜀冦合攻陷舊縣闗将¶
　　　逼西安南山郡盗又分出各口乞¶
勅大將軍貝勒洞鄂将軍畢力克圖等速發兵應援見¶
　　　駐河南副都統龔圖亦乞遣至¶
上責之曰始王輔臣叛朕以蘭州要地闗係三邊令哈¶
　占發兵鎮守哈占稱西安要地不便發兵致蘭州諸¶
　處淪陷三邊動揺繼哈占復以西安要地屢疏請兵¶
　因將荆州大兵陸續調赴西安遂致荆州彛陵兵力¶
<pb:KR2c0009_WYG_018-2b>¶
　單弱又延安為諸路要衝曽命鄂善周有徳等駐守¶
　哈占又誑奏鄂善等兵少留之西安致延安陷没哈¶
　占封疆大臣每當議事不一體籌度但于己身所在¶
　常欲増兵自衛不求速定地方貽悞匪小今又稱叛¶
　兵與蜀冦合欲調諸將軍兵悉赴西安是哈占但知¶
　有西安置他處于度外矣且蜀冦何能便與興安叛¶
　兵合即至西安不過因諸將齊赴平凉故為聲揚欲¶
　亂我軍心分我兵勢耳諸將當益急攻平凉勿得稍¶
<pb:KR2c0009_WYG_018-3a>¶
　緩輔臣未滅西安潼闗亦宜増兵勦禦近理藩院郎¶
　中瑚什巴調䝉古兵赴太原將軍烏丹可率所部兵¶
　速赴潼闗與根特鄂爾博西等恊守又䝉古鄂爾多¶
　斯土黙特兵見駐榆林着理藩院員外郎拉篤祐率¶
　此二部兵速赴西安若鄂爾多斯兵必不可行即留¶
　與總兵官許占魁統領仍駐榆林¶
　　己夘遣和碩額駙耿聚忠齎¶
勅諭耿精忠¶
<pb:KR2c0009_WYG_018-3b>¶
勅曰¶
皇帝勅諭耿精忠爾祖父宣力累朝勲猷茂著俾世襲¶
　王爵格外加恩逮爾父没令爾襲封仍鎮閩疆方謂¶
　爾克紹前猷殫忠報國不意爾反為呉逆狡謀所惑¶
　蹂躪土地戕害生民朕猶念爾祖父前功不忍遽絶¶
　將爾在京諸昆弟及所屬人員槩行寛宥給還官職¶
　恩禮如常今大兵雲集事勢昭然爾自知之朕復念¶
　爾變亂必有所由或為逼迫所致故復下敕書遣爾¶
<pb:KR2c0009_WYG_018-4a>¶
　弟聚忠齎至軍前明諭朕意爾若悔罪率衆歸誠當¶
　復爾王爵仍舊鎮守所屬人員職任如故兵民人等¶
　照前安挿儻能剿除海冦共奏膚功仍優叙賞賚使¶
　臣周襄緒等為爾覊留或别有故朕不介意朕以誠¶
　心待天下斷不食言爾毋聽信煽惑之言終懐疑懼¶
　負朕始終保全至意又¶
諭兵部曰今遣耿聚忠齎勅赴大將軍康親王傑書軍¶
　前招撫耿精忠其招撫事宜王與聚忠悉心謀議相¶
<pb:KR2c0009_WYG_018-4b>¶
　機速行俾閩省生民早離水火爾部即移文知㑹¶
　　辛巳大將軍康王傑書奏官兵克黄巖¶
　　　將軍貝子傅喇塔遣副都統吉勒塔布等自土¶
　　　木嶺進兵是月初四日於半山嶺大敗賊衆乘¶
　　　勝進指黄巖縣賊将曽飬性等棄營據黄巖拒¶
　　　守傅喇塔進兵圍其城養性乘夜突圍走温州¶
　　　餘賊開門降遂復黄巖¶
　　九月丁亥設湖廣援勦二營¶
<pb:KR2c0009_WYG_018-5a>¶
　　　大將軍順承郡王勒爾錦奏賊竪立營壘掘壕¶
　　　塹設鹿角挨牌我軍騎兵不能衝突必設緑旗¶
　　　精兵七千人造輕箭簾車二百輛礟車一百輛¶
　　　熟鉄礟一百具量配兵丁推向賊營填其壕擲¶
　　　火藥以燒鹿角挨牌用礟攻擊相賊形勢滿兵¶
　　　繼進則逆賊可滅地方可復如允(臣/)所奏乞將¶
　　　此七千兵分為援勦二營設二副将統之¶
上諭大兵與賊相持日乆則軍糈日糜民生日困今大¶
<pb:KR2c0009_WYG_018-5b>¶
　將軍順承郡王勒爾錦等既請設緑旂兵造簾車等¶
　項應如所請其副將等官聽㑹同該督酌選才能補¶
　用着工部精簡交槍二千五百桿遣賢能官員二人¶
　馳驛速送荆州軍前尋令二營援勦兵俱聴總督蔡¶
　毓榮統轄¶
命給將軍席卜臣兵馬匹器械¶
　　　席卜臣奏本年二月兵粮匱竭(臣/)等取食賊麥¶
　　　以至七月又已罄盡計欲保全大兵仍于七月¶
<pb:KR2c0009_WYG_018-6a>¶
　　　十七日自漢中出沿路擊賊以八月初六日至¶
　　　西安見在官兵俱無馬匹器械難以進取¶
上諭席卜臣等兵自漢中出沿途擊賊馬匹器械俱盡¶
　著陕西督撫動正項錢粮買馬人給一匹并整頓器¶
　械令其鎮守西安¶
　　戊子趣大將軍貝勒洞鄂等亟攻平凉¶
　　　洞鄂奏王輔臣啟(臣/)云前疏未奉¶
聖㫖乞須¶
<pb:KR2c0009_WYG_018-6b>¶
赦午門仍遣威望大臣受降竊謂¶
皇上既屢降¶
勅諭招撫輔臣乞更¶
須諭開示本末¶
上諭前屢下明詔王輔臣果悔罪耒降當宥其前罪頃¶
　秦州諸處官兵来降悉赦其罪輔臣安有不知且先¶
　遣祝表正尚未歸豈宜復遣大臣彼乞降詐也特緩¶
　我師為茍延日月計耳爾等急宜攻取平凉若輔臣¶
<pb:KR2c0009_WYG_018-7a>¶
　即投誠勿加誅戮再行請㫖慎毋因其詐降以悞進¶
　取之機若不即投誠其以朕屢降恩赦而彼不悔禍¶
　之意布告官吏軍民使知所以不得不舉兵加誅之¶
　故¶
　　　　(臣/)謹按先是¶
上欲速拯兵民之困屢降¶
徳音招王輔臣而輔臣觀望兩端不即歸正至是復詭¶
　　　　計乞降兾緩我師以望逆黨救援洞鄂不察¶
<pb:KR2c0009_WYG_018-7b>¶
　　　　賊情遽為代請賴¶
皇上聖明察其狙詐欲以兵威大創之因令洞鄂急攻¶
　　　　平凉勿因其偽降而誤進取之機乃洞鄂憚¶
　　　　于攻取依違如故¶
皇上隨遣大將軍圖海督率將士薄城一戰而輔臣果¶
　　　　震怖窮蹙束手來歸¶
宸謨料敵神明如此逆賊亦安所施其狡計哉¶
　　丁酉¶
<pb:KR2c0009_WYG_018-8a>¶
命理藩院郎中瑚什巴以䝉古兵駐太原¶
　　　瑚什巴等奏簡䝉古四子烏喇特茂明安三部¶
　　　落兵一千進殺虎口於八月三十日至太原¶
上即命瑚什巴同䝉古領兵都統管轄鎮守太原¶
　　庚子¶
諭大將軍順承郡王勒爾錦詳奏彛陵情形¶
　　　先是防守彛陵貝子凖達因彛陵兵單請兵于¶
　　　勒爾錦遂發滿洲䝉古緑旗兵一千八百給貝¶
<pb:KR2c0009_WYG_018-8b>¶
　　　勒察尼靖冦將軍印率赴彛陵月餘並無音問¶
上諭兵部曰貝勒察尼往彛陵月餘曽否與賊戰即戰¶
　勝負若何賊情若何爾部其移文順承郡王令其速¶
　奏後順承郡王勒爾錦奏曰貝勒察尼於八月十九¶
　　　日至彛陵與(臣/)書云彛陵城外東北有鎮荆山¶
　　　賊立營掘壕立樁堅壁以守難於進攻近偵知¶
　　　我兵日増隄備益嚴但思冦粮取給湖南必由¶
　　　長江轉運若斷此粮道别無轉運之所賊必饑¶
<pb:KR2c0009_WYG_018-9a>¶
　　　困今惟俟兵卒與船耳(臣/)隨將荆州所有划子¶
　　　船一百四十隻於本月二十五日發往提督佟¶
　　　徽年兵亦於十月初一日遣行¶
命大將軍安親王岳樂速取長沙大將軍簡親王喇布¶
　　往鎮江西¶
上趣岳樂進取長沙岳樂奏俟内大臣希爾根軍自饒¶
　　　州至創擊石硤逆賊殱貴溪諸冦撥兵守要地¶
　　　得便即進長沙¶
<pb:KR2c0009_WYG_018-9b>¶
上諭之曰賊渠三桂也今不早滅雖江西福建之賊盡¶
　除於事奚益安親王岳樂其量撥官兵固守江西乘¶
　冬月速取長沙大兵進長沙後諸賊乘間竊發恐江¶
　西復擾其令簡親王喇布率江南兵二千赴江西以¶
　内大臣希爾根為副將軍與簡親王恊同鎮守副都¶
　統額赫訥率在兖州盛京烏拉兵一千速赴江寧至¶
　即以兵付將軍哈爾噶齊令駐守江寧而身從簡親¶
　王往江西叅賛軍務布顔赴兖州用鎮東將軍印管¶
<pb:KR2c0009_WYG_018-10a>¶
　轄䝉古兵尼滿為署副都統赴江寧叅賛哈爾噶齊¶
　軍務署副都統額思赫赴池州¶
　　壬寅¶
詔責大將軍貝勒洞鄂等¶
　　　洞鄂奏王輔臣報書言彼所遣官王起鳳赴省¶
　　　已逾兩月尚未遣還故士卒皆懐疑畏乞¶
皇上再赦輔臣併所屬官兵之罪仍令駐守平凉遣王¶
　　　起鳳還則彼無不傾心來歸今大兵僅足圍平¶
<pb:KR2c0009_WYG_018-10b>¶
　　　凉不能堅宻儻賊勢窮突圍難保輔臣不脱去¶
　　　也疏入¶
上責之曰逆賊王輔臣誘緩大兵其計顯然貝勒洞鄂¶
　不速率兵勦滅反請寛宥其罪若免輔臣罪仍令駐¶
　守平凉假使川賊侵秦州興安賊逼西安我兵勢必¶
　分路進剿當此之時貝勒洞鄂能必其不乘隙復叛¶
　耶今大兵雲集已困孤城乃云賊勢窮突圍難保其¶
　不脱去葢恐王輔臣他日潰遁故設此辭預為地耳¶
<pb:KR2c0009_WYG_018-11a>¶
　　若輔臣果難圍困剿㓕何以貝勒洞鄂獨言之而貝¶
　　子公叅賛大臣不言是獨貝勒洞鄂一意耑主招䧏¶
　　也貝子公叅賛大臣皆朕所倚任若灼見城不可圍¶
　　冦不可滅何以不據實陳奏凡事惟貝勒洞鄂退縮¶
　　之意是從至今不攻取城池尚復何待行軍重事豈¶
　　獨付之貝勒一人耶貝勒貝子公叅賛大臣等速行¶
　　圍城務期勦㓕逆賊王起鳳著遣還平凉¶
　¶
<pb:KR2c0009_WYG_018-11b>¶
　¶
　¶
　¶
　¶
　¶
　¶
　¶
平定三逆方畧卷十八¶
