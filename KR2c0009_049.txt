# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:39.258849
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷四十九
<pb:KR2c0009_WYG_049-1a>¶
　欽定四庫全書¶
平定三逆方畧卷四十九¶
　　　康熙十八年十二月壬戌朔¶
　命總督蔡毓榮為綏逺將軍¶
　　　　毓榮奏言大兵進取辰龍關必由楓木嶺一路¶
　　　　齊進請專責一人總統之議政王等以蔡毓榮¶
　　　　周有徳二人請¶
　㫖簡用¶
<pb:KR2c0009_WYG_049-1b>¶
　上命蔡毓榮為將軍¶
　賜勅諭曰大兵進𠞰雲貴各路緑旗官兵必需專責一¶
　　人總轄調遣始克允濟特授爾為綏逺將軍總轄常¶
　　徳武岡等處所有各省調撥官兵及湖廣全省緑旗¶
　　兵馬聴爾酌量調度前進底定疆圉總督董衛國周¶
　　有徳提督桑額趙賴周卜世俱聴爾節制酌量而行¶
　　一切平定雲貴及𠞰撫諸事宜惟爾專責至楚中現¶
　　任文武官員聴爾遴選賢能攜赴軍前調用如有能¶
<pb:KR2c0009_WYG_049-2a>¶
　備芻糧克濟軍機及官兵有能首先奪關冒險直入¶
　擊敗賊衆者爾即開列勞績具疏奏聞論功加等議¶
　叙如有臨陣退縮運糧違悞者副將知府以下各官¶
　即以軍法從事其以上各官指名飛章叅劾從重治¶
　罪水陸兵將不相習者爾即具奏酌行更調爾定期¶
　進取恢復地方將破賊事宜密行知㑹廣西陜西等¶
　處王將軍督提等齊乘機㑹而行爾須嚴督兵將相¶
　機前進力行𠞰除毋得遲延坐失時㑹仍嚴加偵探¶
<pb:KR2c0009_WYG_049-2b>¶
　毋致疎虞大兵一到抗拒不順者戮之有先被賊脅¶
　從即時迎降者俱免誅戮有能擒殺賊渠投誠者分¶
　别陞賞須嚴禁兵將申明紀律經過地方毋得騷擾¶
　百姓歸順良民加意撫恤爾膺兹重任宜攄忠竭力¶
　籌畫周詳𠞰撫兼施早奏膚功以副朕簡擢至意¶
　　甲子大將軍公圖海等奏官兵復興安諸處¶
　　　圖海等率兵至鎮安偵知賊在梁河關據險拒¶
　　　敵之信即分兵分路率䕶軍統領烏丹力戰破¶
<pb:KR2c0009_WYG_049-3a>¶
　　　梁河關賊營大敗其衆遂進攻洵陽縣偽將韓¶
　　　晉卿燬營而遁次抵興安州偽總兵王永世等¶
　　　率衆以城迎降於是洵陽白河漢隂石泉及湖¶
　　　廣上津縣俱平¶
　　丙寅¶
奬諭安南國王黎維楨¶
　　　時黎維楨疏稱呉三桂叛後與莫元清餘黨結¶
　　　連同惡相濟不惟餽賊儀物且為佐辦芻糧交¶
<pb:KR2c0009_WYG_049-3b>¶
　　　銃等項賊黨兵馬萬餘濳入(臣/)國為掩襲莫元¶
　　　清罪惡甚著(臣/)謹辦方物入貢慶賀即遣兵追¶
　　　擒莫元清以正其罪¶
上覽奏曰呉三桂背恩反叛屢邀安南國王繳印投降¶
　而王不忘國恩竭忠盡誠不肯從逆今又慶賀進貢¶
　可嘉禮部察例以聞¶
　　辛未¶
詔將軍侯林興珠等来京師¶
<pb:KR2c0009_WYG_049-4a>¶
　　　給事中莫洛等奏請令大將軍安親王岳樂親¶
　　　率林興珠来京¶
陛見¶
上諭安親王率領林興珠来京其所部兵令賢能官暫¶
　理又¶
諭凡隨征總兵官及給劄總兵官等非屬要地者該督¶
　撫提等俱遣令馳驛来京朕將親閲酌量擢用¶
　　甲戌¶
<pb:KR2c0009_WYG_049-4b>¶
詔將軍巡撫傅宏烈率兵進𠞰¶
　　　時宏烈先遣叅將温紹賢等從小路㫁賊楓木¶
　　　嶺糧道請親統官兵進𠞰¶
上命議政王貝勒大臣集議議政王等奏言近奉¶
詔將傅宏烈駐劄省㑹同理事官麻勒吉等供應料理大¶
　　　兵糧餉應毋庸更議¶
上諭傅宏烈欲乘機率兵進𠞰應如所奏命傅宏烈親¶
　率所屬官兵恢復滇黔諸處撲滅逆賊與大將軍平¶
<pb:KR2c0009_WYG_049-5a>¶
　南親王尚之信將軍莽依圖等恊力同心酌量以行¶
　其粤西廵撫事務命麻勒吉姑行署理¶
　　己夘趣各路將軍乗機分道𠞰賊¶
　　　時巡撫杭愛奏稱進𠞰四川大兵俱抵漢中日¶
　　　需糧餉皆於西安鳯翔二府所屬取給但山路¶
　　　狹隘轉運艱難若止從陸路輸送勢必難繼必¶
　　　水陸並運庶於軍糈有濟宜選賢能道官一員¶
　　　急赴畧陽兼管船艦由水道運致大將軍圖海¶
<pb:KR2c0009_WYG_049-5b>¶
　　　奏稱(臣/)欽遵¶
上諭以建威將軍印給䕶軍統領烏丹同署理西安將¶
　　　軍事務佛尼勒分統大兵之半以行又以漢中要地¶
　　　雖有陜督哈占率兵屯駐經理糧餉然滿洲大兵不¶
　　　可不留駐守請于見存半兵内撥發千人令署副都¶
　　　統鄂克濟哈領振武將軍印同副都統恰塔鎮守漢¶
　　　中令鄂克濟哈已赴京師姑以副都統翁愛代之俟¶
　　　鄂克濟哈還日調翁愛往鳳翔(臣/)率將軍王輔臣都¶
<pb:KR2c0009_WYG_049-6a>¶
　　　統海爾圖副都統索訥木等亦往鳳翔防守¶
上皆從之又¶
諭議政王等曰將軍王進寳提督趙良棟等巳定漢中¶
　今又進平四川逆賊敗遁乗此震動之際諸路將軍¶
　等宜各率所屬官兵分進平定疆土如必欲㑹齊偕¶
　發或姑聴他路先徃似此觀望即坐失機宜速移檄¶
　各路將軍毋彼此瞻顧務期努力收輯疆圉¶
　　庚辰¶
<pb:KR2c0009_WYG_049-6b>¶
詔招撫譚洪¶
上以譚洪之叛或由迫脅所致令其侄前副將軍譚天¶
　　　叙齎¶
勅徃撫¶
勅諭曰爾譚洪昔自蜀中率衆来歸優加侯爵乆受國¶
　家豢養當呉三桂反叛之時爾被其廹脅為賊固守¶
　抗拒有日兹者湖南廣西漢興諸處已經底定各路¶
　兵馬奮力齊進賊勢摧敗殄滅可期諒爾亦所悉知¶
<pb:KR2c0009_WYG_049-7a>¶
　爾乃深達時命之人豈肯玉石俱焚朕念爾宿將舊¶
　勲夙沐厚恩必非甘心從逆特降專勅詳加開諭恐¶
　爾尚懐猶豫特遣爾侄副將譚天叙前徃宣布朕意¶
　爾若果能翻然悔悟棄逆效順爾之前罪俱行赦免¶
　仍優加叙録至爾標下將士如同心歸順亦一概寛¶
　宥酌量加恩若能獻地輸城厥功尤懋近日各處歸¶
　順人員朕皆赦其前罪論功録用亦爾所知爾其勉¶
　勵忠忱無懐疑懼以副朕矜宥保全至意¶
<pb:KR2c0009_WYG_049-7b>¶
勅諭松潘土司畨民¶
勅諭曰朕撫御寰區恒期中外臣民各得其所綏人之¶
　懐遐邇初無異視爾等俱係世守疆土之臣尤當鼓¶
　勵忠義報効朝廷自呉三桂叛亂以来呉之茂盤踞¶
　松潘荼毒肆虐蹂躪地方困苦已極念爾等皆係國¶
　家赤子今被其廹脅雖素懐忠藎莫能自伸朕心深¶
　為憫惻兹湖南廣西漢興諸處俱經底定各路兵馬¶
　奮力齊進賊勢摧敗立見蕩平正爾等出離水火之¶
<pb:KR2c0009_WYG_049-8a>¶
　日不宜坐失機㑹今特降專勅詳加開諭爾等果能¶
　感戴國恩倡義聨絡執擒呉之茂以獻建功樹績朕¶
　即優加叙録寵以封爵撰給勅命以酬爾勲庸大兵¶
　到日爾等若相機䇿應恊同𠞰㓂亦爾等之功爾等宜¶
　速乘時㑹早奏膚功以副朕懐逺矜全至意¶
　　壬午¶
命提督趙良棟為勇畧將軍¶
　　　時良棟以所屬兵勢單弱請調興安一路兵及¶
<pb:KR2c0009_WYG_049-8b>¶
　　　副將楊三虎兵簡選進定四川¶
上諭平定四川事關重大其所請調興安進征之兵及¶
　楊三虎兵俱如所題調發至提督趙良棟與將軍王¶
　進寳分兵兩路前進趙良棟授為勇畧將軍給之勅¶
　印不拘陜西通省及各處官兵凡係王進寳趙良棟¶
　兩將軍所調大將軍公圖海以身任之速為遣發務¶
　至彼等所指之地勿致有悞若漫不經意調遣遲延¶
　恐悞進定四川重務又隨¶
<pb:KR2c0009_WYG_049-9a>¶
諭兵部將軍王進寳趙良棟率兵進定四川其標下官¶
　員各加一級¶
　　　　(臣/)謹按帝王之戡亂安民也在乎馭將若馭¶
　　　　將克當則戰勝攻取功無不成是時湖南逆¶
　　　　㓂悉皆奔潰¶
皇上特敕諸路乗勢進師而秦中將帥尚懐猶豫惟提¶
　　　　督趙良棟首請進兵深契¶
睿算¶
<pb:KR2c0009_WYG_049-9b>¶
上意嘉焉因授良棟為將軍且令諸路士馬聴王進寳¶
　　　　趙良棟徴調不使掣肘其部下各官悉各加¶
　　　　一級標兵並䝉賞賚於是二將仰戴¶
聖恩益思報効各率兵深入收復疆圉其他滿漢官兵¶
　　　　亦由諸路進𠞰因而逆賊盡滅蜀土悉平原¶
　　　　其所以能奏捷功者皆由畀之爵賞假之事¶
　　　　權䇿勵鼓舞以致之¶
皇上馭將之道誠夐出千古矣¶
<pb:KR2c0009_WYG_049-10a>¶
　　甲申¶
詔責大將軍順承郡王勒爾錦¶
　　　勒爾錦奏(臣/)遵¶
㫖撤鎮守岳州兵每佐領各二人與安親王所統還師¶
　　　齊發外荆州諸處亦宜撤每佐領各二人但大¶
　　　兵鎮守要地發回二人頗屬未便今合滿洲䝉¶
　　　古漢軍共每佐領一人令署副都統敖哈率之¶
　　　還京¶
<pb:KR2c0009_WYG_049-10b>¶
上諭前大將軍安親王請撤岳州兵每佐領各二人已¶
　令順承郡王合岳州荆州兵内察其征行在先進𠞰¶
　勞苦者每佐領遣還二人與安親王率回大兵齊發¶
　今順承郡王不以勞苦之兵分别撤回止撤鎮守岳¶
　州兵每佐領各二人不合理宜駁察但此兵已行可¶
　如所撤来京¶
　　丙戌¶
命提督孫思克暫駐莊浪¶
<pb:KR2c0009_WYG_049-11a>¶
　　　總督哈占奏請西寧總兵官朱衣客調赴漢中¶
　　　防守朝天廣元諸處提督孫思克暫駐莊浪防¶
　　　守¶
上諭漢中有將軍鄂克濟哈駐守朱衣客或令防守朝¶
　天廣元或令進𠞰四川令將軍王進寳趙良棟㑹議¶
　酌行甘肅凉州諸處有靖逆侯張勇駐守足資彈壓¶
　其莊浪與凉州西寧蘭州臨洮隣近緩急皆可相顧¶
　即如所請令孫思克官兵暫駐莊浪防守河東河西¶
<pb:KR2c0009_WYG_049-11b>¶
　諸處¶
詔西安甘肅巡撫催運兵餉至漢中畧陽¶
　　　時將軍烏丹奏總督哈占即駐漢中請¶
勅西安甘肅二巡撫速趣運餉至漢中畧陽¶
上諭官兵進𠞰四川輓運糧餉事最重大即如所請令¶
　西安甘肅兩巡撫速備糧餉運至漢中畧陽漢中既¶
　有將軍鄂克濟哈駐守哈占標下官兵酌量留用外¶
　其餘悉聴將軍王進寳趙良棟調用¶
<pb:KR2c0009_WYG_049-12a>¶
　¶
　¶
　¶
　¶
　¶
　¶
　¶
　¶
<pb:KR2c0009_WYG_049-12b>¶
　¶
　¶
　¶
　¶
　¶
　¶
　¶
平定三逆方畧卷四十九¶
