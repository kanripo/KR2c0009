# -*- mode: mandoku-view; -*-
#+TITLE: 平定三逆方略
#+DATE: 2015-08-24 22:26:38.501136
#+PROPERTY: ID KR2c0009
#+PROPERTY: BASEEDITION WYG    
#+PROPERTY: JUAN 卷七
<pb:KR2c0009_WYG_007-1a>¶
　欽定四庫全書¶
平定三逆方略巻七¶
　　　康熙十三年六月甲午朔¶
　命兵部宣諭耿精忠¶
　上諭兵部耿精忠之祖仲明於¶
太宗文皇帝時航海歸誠優錫王爵効力行間勞績茂著¶
　　及其身故黙勒根王不令承襲¶
世祖章皇帝追念舊勲特允其子繼茂仍襲王封令兩鎮¶
<pb:KR2c0009_WYG_007-1b>¶
　　巖疆為國藩屏爰及朕躬惓懷勲裔恩寵有加後覽¶
　　其病終遺疏有地方兵民凋敝賊寇未滅死不瞑目¶
　　等語忠義肫篤深切軫念且因繼茂之子精忠自幼¶
　　曽為近侍予襲王爵仍鎮閩省朕以精忠必能紹祖¶
　　父遺訓殫竭忠猷無忝先烈乃不意近為逆賊吳三¶
　　桂誘惑煽亂地方棄累世之忠貞搆一旦之狂悖既¶
　　干國法復墜家聲朕猶念其祖父前功精忠係一時¶
　　無知墮人狡討與吳三桂不同故將三桂子孫正法¶
<pb:KR2c0009_WYG_007-2a>¶
　精忠在京諸弟照舊寛容所屬官兵並未加罪今湖¶
　廣遣寧南靖寇大將軍順承郡王統領大兵由湖南¶
　進𠞰雲貴鎮南將軍尼雅翰統領大兵由廣西進𠞰¶
　雲貴安西將軍赫葉及西安將軍瓦爾喀等統領大¶
　兵已攻克七盤朝天等闗直抵保寧刻期底定全川¶
　並𠞰雲貴吳逆指日授首定南將軍希爾根統領大¶
　兵由江西進勦福建平南將軍賴塔統領大兵由浙¶
　江進𠞰福建平寇將軍根特巴圖魯統領大兵由廣¶
<pb:KR2c0009_WYG_007-2b>¶
　東進𠞰福建又遣揚威將軍阿蜜達鎮西將軍席&KR0114;¶
　臣安南將軍華善鎮東將軍拉哈達等各統領大兵¶
　駐劄江南京口等處調度征𠞰精忠殱滅亦在旦夕¶
　但念其祖父宣力累朝洎精忠之身遽至覆亡宗祀¶
　斬絕朕心深為不忍且吳三桂乃本身投誠之人背¶
　恩反叛自取誅戮精忠祖父以來受恩三世四十餘¶
　年非素蓄逆謀首倡叛亂者比爾部即𫝊諭精忠果¶
　能追念累朝恩徳及伊父忠藎遺言革心悔禍投誠¶
<pb:KR2c0009_WYG_007-3a>¶
　自歸將侵犯内地海賊速𠞰圖功即赦免前罪視之¶
　如初朕以至誠待天下必不食言俾其善自審度勿¶
　負朕保全勲舊之意爾部即遵諭速行𫝊知於是兵¶
　　　部奏遣工部郎中周襄緒及耿精忠下一等䕶¶
　　　衛陳嘉猷賫¶
勅赴福建尋又¶
諭將軍賴塔圖喇總督李之芳巡撫田逢吉提督塞伯¶
　理曰耿精忠作逆蹂躪地方大干國法已遣發大兵¶
<pb:KR2c0009_WYG_007-3b>¶
　於浙江江西廣東三路進𠞰但念其祖父曽宣力累¶
　朝洎精忠之身遽至覆亡宗祀斬絶朕心殊為不忍¶
　因遣周襄緒陳嘉猷賫勅往諭如精忠悔禍乞降赦¶
　免前罪仍恩遇如初爾等不可因此遂誤進𠞰機宜¶
　必精忠果請罪輸誠爾等即受降來奏若仍執迷肆¶
　逆不悛其藩下官兵有心存忠義者或擒斬精忠或¶
　率衆來降俱優加恩賞即隻身自歸者亦收留撫恤¶
　　庚子¶
<pb:KR2c0009_WYG_007-4a>¶
命戸部侍郎達都往浙江督理大兵糧餉¶
勅之曰兹以大兵進𠞰閩逆軍需浩繁職任重大必須¶
　專官綜理始克允濟特命爾前往浙江總理大兵糧¶
　餉兼管地方兵馬一切事務凡事與總督商酌而行¶
　有闋提鎮者亦與商酌文官布政使以下武官副將¶
　以下俱聽爾節制各官有能安輯地方撫綏百姓不¶
　誤糧餉者聽爾題叙奬勸如官箴有玷廢弛職掌苦¶
　累百姓輓輸稽遲者即行&KR0257;奏大兵糧餉當預為辦¶
<pb:KR2c0009_WYG_007-4b>¶
　理毋致臨時有誤仍綜核出入嚴察虚冒簡閲兵馬¶
　整飭營伍相機調遣有應與將軍等商酌之處仍與¶
　平南將軍杭州將軍商酌凡有關於地方一切事務¶
　俱盡心料理勅中開載未盡之事聽爾便宜區畫爾¶
　膺兹重寄務持亷秉公攄志殫忠俾軍儲充裕民生¶
　乂安地方綏靖斯稱委任倘因循怠忽或措處乖方¶
　致誤重任責有所歸爾其慎之¶
詔叙賚彝陵有功將士¶
<pb:KR2c0009_WYG_007-5a>¶
上諭兵部吳逆作叛以來湖南綠旗官兵降賊者衆惟¶
　彝陵總兵標下官兵克篤忠貞堅守地方近復兩戰¶
　彝陵奮勇擊賊勞績顯著若俟事平議叙則効力之¶
　士不得早沾國恩可即行叙賚以示鼔勵¶
　　癸夘¶
命將軍根特巴圖魯等帥師定廣信進取長沙¶
　　　巡撫董衛國奏叛弁柯昇勾連閩逆竊據廣信¶
　　　諸處麻棚地方賊兵繼起¶
<pb:KR2c0009_WYG_007-5b>¶
上諭將軍希爾根等至江西時根特巴圖魯等可先定¶
　廣信䕶軍統領察哈泰原令進兵荆州今改赴江西¶
　為希爾根參謀到日希爾根于所領兵内每佐領出¶
　驍騎三人付前鋒統領舒恕率領與根特巴圖魯合¶
　為之參謀由袁州進取長沙夾𠞰逆賊根特巴圖魯¶
　等進取長沙日期須豫啟順承郡王知悉將拉哈達¶
　所統每佐領兵一人亦令副都統斡都海率往江西¶
　與希爾根兵合參其軍務¶
<pb:KR2c0009_WYG_007-6a>¶
　　甲辰¶
命總理糧餉左都御史多諾等供應湖南軍需¶
上諭多諾等曰前遣爾等督理湖廣通省糧餉今聞岳¶
　州兵馬草豆匱乏爾等可分一人前往武昌備辦曩¶
　當太平之時湖北湖南巡撫二人分治今軍興之際¶
　不得仍以地方分屬為諉爾等㑹同湖北巡撫張朝¶
　珍即選才能官員備辦軍需無致缺乏岳州馬匹倘¶
　有不足可將順承郡王軍前馬量為撥給又王師渡¶
<pb:KR2c0009_WYG_007-6b>¶
　江或取宜都等處所需舟艦當于荆州預造百艘其¶
　作何造辦及需用工費詳議以聞¶
　　丙午調襄陽兵駐防蒲圻¶
上諭兵部大兵進取岳州自岳至武昌中途應設滿兵¶
　防守前自懷慶赴襄陽每佐領䕶軍一人即令其䕶¶
　軍參領噶爾弼為副都統帥往與湖廣巡撫㑹議併¶
　量帶綠旗兵赴蒲圻縣駐守¶
命多羅貝勒尚善為安逺靖寇大將軍帥師赴岳州固¶
<pb:KR2c0009_WYG_007-7a>¶
　　山貝子準達等帥師赴荆州¶
上諭議政王等逆賊吳三桂今于灃岳諸處抗拒我師¶
　且用奸謀揺惑軍民之心分我兵勢宜増兵速行𠞰¶
　滅今令八旗每佐領出驍騎二人併派察哈爾䕶軍¶
　驍騎一半又䝉古四十九旗内與京師稍近者如科¶
　爾沁十旗敖漢一旗奈曼一旗克什克騰一旗歸化¶
　城二旗共出兵萬人以旗下兵之半及䝉古兵六千¶
　令固山貝子準達率往荆州散秩大臣多謨克圖為¶
<pb:KR2c0009_WYG_007-7b>¶
　署都統參贊準達軍務又以旗下兵之半及䝉古兵¶
　四千以多羅貝勒尚善為安逺靖寇大將軍同固山¶
　貝子彰泰鎮國公蘭布率往岳州所調䝉古兵俱限¶
　八月初一以前至京擇䝉古貝勒以下領之尋理藩¶
　　　院以䝉古貝勒貝子公台吉等列名奏請¶
上命科爾沁輔國公圖訥赫杜爾伯特部落台吉温布¶
　赴荆州巴林部落貝子温春台吉格哷爾圖赴岳州¶
　　庚戌¶
<pb:KR2c0009_WYG_007-8a>¶
命副都統吉勒塔布領兵赴浙江¶
　　　提督塞伯理奏總兵官祖宏勲以温州叛¶
上命駐江寧副都統吉勒塔布率右翼察哈爾全軍及¶
　每佐領甲兵一人赴浙江㑹同提督塞伯理守禦將¶
　軍拉哈達所轄䝉古兵悉令署副都統宗室巴爾堪¶
　率赴江寧聽將軍阿密達統轄松江乃海口要衝且¶
　與浙江連接阿密達額楚等可密咨提督楊捷若以¶
　松江可虞即酌遣滿洲䝉古官兵以副都統一人領¶
<pb:KR2c0009_WYG_007-8b>¶
　赴松江與提督協守在京滿洲䝉古每佐領出驍騎¶
　一人漢軍每佐領二人以精奇尼哈畨碩塔一等侍¶
　衛穆森署副都統偕漢軍都統釋迦保領之前赴兖¶
　州與將軍拉哈達㑹議行事¶
　　辛亥¶
諭將軍尼雅翰等進兵機宜¶
上遣侍衛二格賫諭諭尼雅翰等曰爾等咨兵部稱馬¶
　多羸斃積雨弓輭朕慮此時進兵未便恐爾等以頓¶
<pb:KR2c0009_WYG_007-9a>¶
　師日久懼罪夫以千里之外軍勢曲折知彼知己豈¶
　可逆料朕不欲速惟圖萬全爾等俱係大臣聽謀畫¶
　以行其軍中情形及俘獲賊兵言賊進止之狀併爾¶
　等所見俱密行陳奏尋尼雅翰等奏六月十七日投¶
　　　誠偽守備薛麟兆等言吳三桂遣偽䕶衛至岳¶
　　　州令賊將堅守且趨進兵賊將稱待長沙造鳥¶
　　　機船到時水陸入犯又言賊營缺餉全賴長沙¶
　　　水陸運送長沙守兵不多(臣/)等議俟秋涼相機¶
<pb:KR2c0009_WYG_007-9b>¶
　　　進取¶
　　壬子¶
命將軍拉哈達赴杭州鎮守¶
　　　時杭州將軍圖喇以患病還京¶
上命拉哈達移鎮杭州代圖喇掌將軍印務領其兵馬¶
　及自京所遣漢軍官兵其鎮東將軍勅印留付䕶軍¶
　統領察哈泰即令管理兖州官兵其往江西兵令署¶
　副都統公沃赫穆成額領赴將軍希爾根軍前因¶
<pb:KR2c0009_WYG_007-10a>¶
諭拉哈達曰鎮守杭州將軍圖喇因病罷任今浙江當¶
　多事之秋杭州諸處殊為要地以爾素有才能遣往¶
　暫理杭州將軍事務爾抵杭州可與副都統瑪哈達¶
　雅塔里侍郎達都等㑹同商酌務期固守封疆撫恤¶
　將士收拾軍民之心以副朕委任之意復¶
諭拉哈達及賴塔曰爾等皆國家股肱大臣委任封疆¶
　重務凡事須商確者移㑹闗通協心謀畫以副朕委¶
　任之意勿各執己見慮有貽誤務念國事為重用茂¶
<pb:KR2c0009_WYG_007-10b>¶
　厥績¶
命經畧莫洛遣兵守朝天闗諸路¶
上諭莫洛曰朝天關諸處闗係要害可於滿洲漢軍或¶
　緑旗官兵内酌撥防守為犄角之勢糧艘至彼遞相¶
　䕶送不為無助至漢中雖有滿兵猶恐力單且朝天¶
　關之外尚有别路可通漢中儻我兵深入後奸宄竊¶
　發據守鷄頭闗諸險亦屬可虞一切機宜爾當酌量¶
　以行又念保寧未能即得則我師益致勞頓輓運糧¶
<pb:KR2c0009_WYG_007-11a>¶
　餉實為要務其源源接濟毋令匱乏¶
命副都統巴喀領兵赴順承郡王軍前¶
　　　先是¶
上命經畧莫洛遣副都統科爾崑進四川馬一豹赴漢¶
　中將軍席卜臣提督王輔臣俱赴荆州至是莫洛奏¶
　　　稱科爾崑官兵已遣赴廣元總督周有徳軍前¶
　　　馬一豹官兵已遣赴漢中副都統吳國禎軍前¶
　　　席&KR0114;臣則令率每佐領䕶軍一人往漢中總統¶
<pb:KR2c0009_WYG_007-11b>¶
　　　馬一豹吳國禎等之兵以副都統巴喀率毎佐¶
　　　領驍騎一人同提督王輔臣往荆州¶
上諭貝勒貝子等既率八旗及䝉古兵赴楚王輔臣兵¶
　不必發荆州或令輔臣從將軍赫業等進取保寧或¶
　仍駐平涼聽莫洛酌遣巴喀即率兵赴順承郡王軍¶
　前尋莫洛又奏逆賊固守保寧且廣元所屬百丈闗¶
　　　諸處賊衆盤踞恐科爾崑兵力單薄隨令副都¶
　　　統吳國禎俟馬一豹兵至即率官兵前赴廣元¶
<pb:KR2c0009_WYG_007-12a>¶
　　癸丑¶
調廣東兵援桞州¶
　　　提督馬雄奏孫延齡逆衆不下萬五六千人臣¶
　　　雖堅守栁州衆寡不敵祈令大兵速進應援¶
上諭栁州乃廣西要地馬雄既堅守請援速行平南王¶
　尚可喜總督金光祖酌發廣東兵前往接應如有機¶
　㑹聽平南王與提督㑹商進𠞰¶
　　戊午¶
<pb:KR2c0009_WYG_007-12b>¶
命山東提督段應舉領兵赴浙江將軍賴塔帥師進福¶
　　建¶
　　　將軍圖喇奏杭州兵單請増兵協守¶
上諭撥京口將軍下綠旗官兵三千江南提標官兵二¶
　千調山東署提督事副都統段應舉率赴杭州仍聽¶
　將軍拉哈達節制段應舉既赴浙江將軍賴塔可帥¶
　所轄滿兵及綠旗兵五千進平福建¶
命和碩康親王傑書為奉命大將軍帥師赴浙江多羅¶
<pb:KR2c0009_WYG_007-13a>¶
　　貝勒洞鄂為定西大將軍帥師赴四川¶
上諭議政王等浙江四川兩路宜遣王貝勒貝子公等¶
　前往𠞰賊所以遣王等非以諸將才能不足念諸王¶
　貝勒皆朕懿親指揮調遣無所牽掣守禦征𠞰足增¶
　威重可授和碩康親王傑書為奉命大將軍同固山¶
　貝子傅喇塔率前鋒一百七十六人每二佐領合出¶
　䕶軍一人赴浙江又前調赴荆岳䝉古兵令各分一¶
　千人隨王至江寧時將此兵留駐更調駐守江寧喀¶
<pb:KR2c0009_WYG_007-13b>¶
　喇沁土黙特兵同赴浙江授多羅貝勒洞鄂為定西¶
　大將軍同固山貝子都統温齊輔國公綽克託率貝¶
　子準達所領驍騎之半赴四川其遣往王貝勒貝子¶
　公下包衣佐領多者甲士酌量帶往包衣佐領少者¶
　以閒丁酌量披甲帶往至王貝勒所駐地方將軍在¶
　王軍前則將軍印不用如别將兵各用其將軍印尋¶
　　　又¶
諭兵部貝勒尚善等至岳州將軍尼雅翰都統珠滿巴¶
<pb:KR2c0009_WYG_007-14a>¶
　爾布䕶軍統領額司泰仍參贊軍務康親王傑書等¶
　至浙江將軍賴塔副都統拉哈吉勒塔布仍參贊軍¶
　務貝勒洞鄂等至四川將軍赫業瓦爾喀䕶軍統領¶
　瑚里布署前鋒統領穆占副都統佛尼勒仍參贊軍¶
　務其餘俱罷參贊¶
　　辛酉¶
勅浙江諸將固守台寧¶
　　　提督塞伯理奏温州屬樂清等營相繼降賊黄¶
<pb:KR2c0009_WYG_007-14b>¶
　　　巖總兵標下太平營亦叛賊兵離黄巖止七八¶
　　　十里請速發大兵保守沿海邊地¶
上諭樂清等營既相繼降賊則台州寧波可慮副都統¶
　拉哈所率包衣佐領兵且勿赴將軍賴塔軍前留駐¶
　杭州副都統吉勒塔布及拉哈之兵俱聽將軍拉哈¶
　達侍郎達都同議調遣保守台寧等處俟段應舉兵¶
　到令其固守地方拉哈兵及副都統瑪哈達兵仍㑹¶
　賴塔相機以行康親王固山貝子至時賴塔拉哈達¶
<pb:KR2c0009_WYG_007-15a>¶
　　聽王等指揮調度¶
　¶
　¶
　¶
　¶
　¶
　¶
　¶
<pb:KR2c0009_WYG_007-15b>¶
　¶
　¶
　¶
　¶
　¶
　¶
　¶
平定三逆方畧巻七¶
